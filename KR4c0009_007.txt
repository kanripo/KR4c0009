# -*- mode: mandoku-view; -*-
#+TITLE: 張燕公集
#+DATE: 2015-08-24 23:45:52.972632
#+PROPERTY: ID KR4c0009
#+PROPERTY: BASEEDITION SBCK
#+PROPERTY: JUAN 卷七
<pb:KR4c0009_WYG_007-1a>¶
欽定四庫全書¶
　張燕公集卷七¶
　　　　　　　　　　　　　唐　張說　撰¶
　　雜詩¶
　　贈崔公¶
我聞西漢日四老南山幽長歌紫芝秀高卧白雲浮朝¶
野光應絶榛蕪年貌秋一朝驅駟馬連轡入龍樓昔避¶
髙皇去今從太子逰行蔵唯聖節福禍在人謀卒能匡¶
<pb:KR4c0009_WYG_007-1b>¶
惠帝豈不賴留侯事隨年代逺名與圖籍留平生飲淳¶
徳慷慨景前修蚌蛤伺隂兎蛟龍望斗牛無嗟異飛伏¶
同氣幸相求¶
　　　留贈張御史張判官¶
旅竄南方逺傳聞北使来舊庭知玉樹合浦識珠胎白¶
髮因愁改丹誠託夢迴皇恩若再造為憶不然灰¶
　　　贈髙六戩¶
北極辭眀代南溟宅放臣丹誠由義盡白髮帶愁新鳥¶
<pb:KR4c0009_WYG_007-2a>¶
墮炎洲氣花飛洛水春平生歌舞席誰憶不歸人¶
　　　贈廣平公宋大¶
亞相本時英歸来復國禎朝推長孺直野慕隠之清傳¶
節還閩障皇恩入漢京寧思江上老歳宴蹇無成¶
　　　贈趙公¶
湘東股肱守心與帝鄉期舟楫中途蹇風波復来思嘉¶
我常聮翼金貂侍玉墀跡參前馬聖名綴鬻熊師寒暑¶
一何速山川逺間之寧知洞庭上獨得平生時精義㣲¶
<pb:KR4c0009_WYG_007-2b>¶
絶簡從權討妙棊林壑為予請紛藹發華滋流賞忽已¶
散驚㠶杳難追送君在南浦侘傺投此詞¶
　　(附/)奉答燕公　　　　　　　　　王　琚¶
誰道零陵守東過此地遊友寮同省閣昆弟接荆州我¶
逐江潭雁君隨海上鷗屢傷神氣阻乆别鬢毛秋疑嶺¶
春應遍陽臺雨欲收主人情未盡髙駕少淹留¶
語别意凄凄零陵湘水西佳人金谷返愛子洞庭迷舊¶
館逢花發他山值鳥啼江天千里望惟見緑蘋齊¶
<pb:KR4c0009_WYG_007-3a>¶
　　　贈趙侍御¶
禄放跡異端偏荒事同蹇茍㤀風波累俱㑹雲壑踐險¶
式壓西湖橋廬對南峴夜樓江月入朝幌山雲巻山勢¶
逺濤連江途斜漢轉坐嘯予多暇行吟子獨善並轡躧¶
郊郭方舟玩逰演虚聲萬籟分水色千里辨不知岸隂¶
謝再見春露泫緑壤發欣顔華年助蟲篆上世時難接¶
古人情可選泊渚煩為媒多才怨成褊長沙鵩作賦任¶
道可知淺請從三已心榮辱兩都遣¶
<pb:KR4c0009_WYG_007-3b>¶
　　　伯奴邊見歸田賦因投趙侍御¶
爾家歎窮鳥吾族賦歸田莫道榮枯異同嗟世網牽黄¶
陵浮汩渚青草㑹湘川去國逾三歳兹山老二年寒鴞¶
鳴舎下昏虎卧籬前客淚堪斑竹離憂欲贈荃放言乆¶
無次觴興感成篇¶
　　(附/)奉酬見歸田賦垂贈之作　　　趙冬曦¶
窮鳥嬰籠綴孤飛任播遷鷦鷯王佐用復此挫冲天楚¶
雲何掩鬱湘水亦迴邅懐哉愧木鴈忽爾枉蘭荃愈疾¶
<pb:KR4c0009_WYG_007-4a>¶
同枚叔銷憂比仲宣歸途書可畏弱操石猶堅覆載雖¶
云廣涔陽直塊然¶
　　　翻著葛巾呈趙尹(岳州作/)¶
昔日接䍦倒今我葛巾翻宿酒何時醒形骸不復存忽¶
聞有嘉客躧步出閒門桃花春徑滿誤識武陵源¶
　　(附/)同前　　　　　　　　　　　趙冬曦¶
美酒值芳春醒餘氣益真降歡時倒屣乗興偶翻巾徐¶
榻思方建莊車理自均傲然歌一曲一醉濯纓人¶
<pb:KR4c0009_WYG_007-4b>¶
　　　偶逰龍門北溪忽懐驪山别業呈諸留守¶
幽谷杜陵邊風煙别㡬年偶来伊水曲磎嶂各依然傍¶
浦憐芳樹尋崖愛緑泉嶺雲隨馬足山鳥向人前地合¶
心俱静言因理自𤣥短才叨重寄尸禄媿妨賢毎揖挂¶
冠侣思從初服旋稻粱仍欲報歳月坐空捐助岳無纎¶
芥輸溟謝未涓還悟北轅失方兹南澗田¶
　　　奉酧龍門北溪作¶
石澗泉虚落松崖路屈廻聞君北溪下想像南山隈近¶
<pb:KR4c0009_WYG_007-5a>¶
念鼎門别遥思雲障陪不同竒覯徃空覩斯文来歳後¶
寒初變春芳前未開黄蕤裊㟁栁紫萼拆春梅盡室兹¶
逰玩盈門㡬樂哉嗟逰洛陽陌夢詣建章臺野失巢由¶
性朝非元凱才布懐欽逺迹幽意日塵埃¶
　　(附/)同前　　　　　　　　　　　崔泰之¶
闗塞臨伊水驪山枕灞川俱臨隠路側同在帝城邊謝¶
公兼出處攜妓玩林泉鳴雛噴梅雪飛盖曳松烟聞琹¶
幽谷裏㸔傳古巖前落月低幃帳歸雲繞管絃叨榮慚¶
<pb:KR4c0009_WYG_007-5b>¶
北闕㣲尚愛東田寂寞灰心盡蕭條塵事捐朝思登絶¶
㟻夜夢弄潺湲宿懐南澗意况覩北巖篇¶
　　(附/)同前　　　　　　　　　　　崔日知¶
夙齡秉㣲尚中年忽有隣以兹山水癖遂得狎通人迨¶
我南京道聞君北業新巖前窺石鏡河畔踏芳茵既憐¶
伊浦渌復憶灞池春連詞謝家子同歡冀野賔聚閒魚¶
共樂情洽鳥来馴誰念昔逰者祇命獨留秦蕭條潁陽¶
戀冲漠漢隂真無由陪勝躅空此玩書筠¶
<pb:KR4c0009_WYG_007-6a>¶
　　(附/)同前　　　　　　　　　　魏奉古¶
有美朝為貴幽尋地自偏踐臨伊水汭想望灞池邊是¶
遇皆新賞兹逰若舊年藤蘿隠路接楊栁御溝聮道愜¶
神情王機㤀俗理捐遂初誠巳重兼濟實為賢跡是東¶
山戀心唯北闕懸願慙經拾紫多謝賦思𤣥未躧中林¶
步空乗上藻傳陽春和已寡扣寂竟徒然¶
　　(附/)僕自湯還都經龍門北溪莊宿張左丞崔禮部¶
　　　崔光禄並枉垂光顧數公宿敦道義雅尚林壑¶
<pb:KR4c0009_WYG_007-6b>¶
　　　謂急於幽尋故此命駕遂不知别有勝賞偶然¶
　　　相過寒暄未周神意已徃雲霞之致蔑而不存¶
　　　逸轡放驅清塵徒企耿歎不已而贈是詩¶
　　　　　　　　　　　　　　　　韋嗣立¶
棲閒有愚谷好事枉前軒樹接前驅擁巖傳後騎喧褰¶
簾出野院植杖候柴門既拂林下席仍攜池上罇深期¶
契幽賞實謂展歡言末眷誠未易佳時逰更敦俄㸔嘯¶
儔侣各已共飛鶱近睇盡朝目長懐通夜魂空聞岸竹¶
<pb:KR4c0009_WYG_007-7a>¶
動徒見浦花繁多愧春鶯曲相承意獨存¶
　　　酧韋祭酒自湯還都經龍門北溪見贈¶
聞君湯井至瀟洒憩郊林拂曙攜清賞披雲覯緑岑歡¶
言逰覽意款曲望歸心是日期嘉客同山忽異尋桃源¶
花路轉楊栁間門深汎舟伊水漲繫馬香樹隂繁絃弄¶
水族嬌吹狎沙禽春滿汀色媚景斜嵐氣侵懐仁殊未¶
逺重徳匪轉臨来藻敷幽思連詞報所欽¶
　　　冬日述懐奉呈韋祭酒張左丞蘭臺名賢崔日知¶
<pb:KR4c0009_WYG_007-7b>¶
弱齡好經籍披巻即怡然覃精四十載馳騁數千言孔¶
壁採遺篆周韋考絶編逺公論劍術孫子叙兵篇魯史¶
君臣道姬書日月懸從師改炎燠負笈遍山川上異西¶
河夏中非北海𤣥光榮拾青紫名價接通賢既重萬鍾¶
樂寧思三頃田長㦸同分虎髙冠亞附蟬晩懐重虚曠¶
養志息雕鐫登髙慙思拙匠物謝情奸不慕張平子寧¶
希王仲宣誰為登龍日翻成刻鶴年循循勞善誘軋軋¶
思㣲牽琢磨才既竭鑚仰徳彌堅朽木誠為諭捫心徒¶
<pb:KR4c0009_WYG_007-8a>¶
自憐終期吞鳥夢振翼上雲煙賦成先擲地詞高直掞¶
天更執摳衣禮仍開函丈筵露披槐市藹水靜璧池圓¶
願逐從風葉飛舞翰林前¶
　　　酬崔光禄冬日述懷贈答(并序/)¶
太極殿衆君子分司洛城自春涉秋日有遊討既而韋¶
公出守兹樂便廢頃因公讌方接詠言崔光禄述志論¶
文首貽雅唱諸公嘉徳敘事咸有報章若夫盛時榮位¶
華景勝㑹此四者古難一遇而我輩比實兼之至於精¶
<pb:KR4c0009_WYG_007-8b>¶
言探道妙識發義戲謔而逢規戒指諷而見師表益過¶
三友豈易得乎謂膏澤旁潤芝蘭乆襲韋公近之矣以¶
文㑹友以友輔仁崔公近之矣其餘尋聲響答望形影¶
赴故亦峻碧池之漣漪增瑤林之沃若是用綴集勒成¶
一巻永存几閣之玩無㤀歡好之時焉¶
徐陳嘗並作枚馬亦同時各負當朝譽俱承明主私夫¶
君邁前侣觀國騁竒姿山似鳴威鳳泉如出寳龜才雄¶
子雲筆學廣仲舒帷紫綬拂三寺朱門臨九逵昔我含¶
<pb:KR4c0009_WYG_007-9a>¶
香日連爾縉雲司朝攜蘭省步夕退竹林期中路一分¶
手數載來何遲求友還相得羣英復在兹留臺少人務¶
方駕遞尋追涉玩懷同賞霑芳憶共持迎賔南澗飲載¶
妓東城嬉春郊緑畆秀秋澗白雲滋名畫披人物良書¶
討滯疑興來光不惜歡徃跡如遺歲晏罷行樂層城間¶
所思夜魂燈處厭朝髪鏡前衰忽枉崔駰什兼流韋孟¶
詞曲高彌寡和主善代為師齊戒觀華玉留連歎色絲¶
終慙起予者何足與言詩¶
<pb:KR4c0009_WYG_007-9b>¶
　　(附/)酬光禄冬日述懷(并序/)　　　韋嗣立¶
光禄崔卿公曠懷通識濟時良具負材器耽圖籍愛林¶
泉不遺琴詠門多長者善與人交僕忝臺閣早經聮事¶
雖幸揖風彩而不接殷勤崔公以雅道自居未嘗至偃¶
之室及僕積抱羸疾屢祈放退朝廷恩假職以優閒多¶
取急歸林服餌為事門堪羅雀庭見狎鷗崔公則多存¶
訪不避風雨方知向時跡也今晨情也蘭菊春秋自芳¶
竹柏歲寒無變僕敬之重之故不能㤀也嘗談及詞翰¶
<pb:KR4c0009_WYG_007-10a>¶
頗申掎摭忽枉贈章因以投報云爾¶
亭伯負髙名羽儀稱上京魏珠能燭乗秦璧許連城六¶
月飛將逺三冬學巳精洛陽推賈誼江夏貴黄瓊推演¶
中都術旋添河尹聲累遷登御府移拜踐名卿庭聚歌¶
鐘麗門羅棨㦸榮鸚盃飛廣席獸火列前楹散誕林園¶
意殷勤敬愛情無容抱衰疾良宴再招迎契得心逾重¶
言㤀道益真相朂忠義節共談詞賦英雕蟲曽靡棄白¶
鳯已先鳴光接神愈駭音来咏不成短歌甘自惡鴻藻¶
<pb:KR4c0009_WYG_007-10b>¶
跡難清東里方希潤西河敢竊明厚誣空見迫䘮德豈¶
無誠端守宫闈地寒煙朝暮平顧才無術淺懐器識憂¶
盈月下對盈闕風前聞夜更昌年雖共偶歡㑹此難并¶
為憐漳浦曲沉痼有劉禎¶
　　(附/)同光禄弟冬日述懷韋祭酒張左丞二公並廊¶
　　　廟偉才朝廷舊相咸光首和殊為佳作輒繼陽¶
　　　春深増愧悚　　　　　　　　崔泰之¶
吾族白眉良才華動洛陽觀光初入仕應宿始為郎飛¶
<pb:KR4c0009_WYG_007-11a>¶
螢玩書籍白鳯吐文章海卿逾徃雅河尹冠前張擇才¶
綏&KR0739;郢殊化被江湘髙樓臨廣陌甲第敞通莊别館邙¶
山下疏亭洛水旁昌年豐賞陌暇日悦林塘衣冠皆秀¶
彦羅綺盡名倡隔岸聞歌度臨池見舞行門庭寒變色¶
棨㦸自生光窮隂方靉靆殺氣正蒼茫感時興盛作晩¶
歳共多傷積德韋丞相通神張子房束草編簪紱逸韻¶
合宫商功名留守省濫迹在文昌家園遥可見臺寺近¶
相望無庸乗侍謁有暇共翺翔棣華依雁序竹葉拂鸞¶
<pb:KR4c0009_WYG_007-11b>¶
觴水坐憐秋月山行弄晩芳恩榮慙服冕友愛朂垂堂¶
無由報天德相顧詠時康¶
　　(附/)桐竹　　　　　　　　　　李伯魚¶
北竹青桐北南家緑竹南竹林君早愛桐樹我初貪鳯¶
棲桐不媿鳯食竹何慙棲食更如此餘非鳯所堪¶
　　　荅李伯魚桐竹¶
結廬桐竹下室邇人相深接垣分竹逕隔户共桐隂落¶
花朝滿岸明月夜披林竹有龍鳴管桐留鳯舞琴竒聲¶
<pb:KR4c0009_WYG_007-12a>¶
與髙節非君誰賞心¶
　　　和魏僕射還鄉¶
富貴還鄉國光輝滿舊林秋風樹不静君子歎何深故¶
老空懸劍鄰交自散金衆芳搖落盡獨有嵗寒心¶
　　　和張監觀赦¶
日御臨雙闕天街儼百神雷舒作解氣嵗復建寅春喜¶
候開星驛歡聲發市人金環能作賦来入管絃新¶
　　　和張監逰終南¶
<pb:KR4c0009_WYG_007-12b>¶
宿懐終南意及此語雲峯夜聞竹澗静曉望林嶺重春¶
煙生古石時鳥戲幽松豈無山中賞但畏心莫從¶
　　　和朱使欣道峽似巫山之作¶
江如曉天静石似暮雲張征帆一流覽宛若巫山陽楚¶
客思歸路秦人謫異鄉猿鳴孤月夜再使淚霑裳¶
　　　和朱使欣(二首/)¶
南土多為寇西江盡畏途山行阻篁竹水宿礙萑蒲¶
使越才應有征蠻力豈無空傳人贈劍不見虎銜珠¶
<pb:KR4c0009_WYG_007-13a>¶
江勢連山逺天涯此夜愁霜空極天静寒月帶江流思¶
起南征棹文髙北望樓自憐如墜葉汎汎侣仙舟¶
　　　同趙侍御巴陵早春作¶
江上春来早可觀巧將春物妬餘寒水苔共繞畱烏石¶
花鳥争開鬭鴨欄佩勝芳辰日漸暖然燈美夜月初圓¶
意隨北雁雲飛去不待南州蕙草殘¶
　　(附/)乾湖作(并序/)　　　　　　　趙冬曦¶
巴丘南㴩湖者盖沅湘澧汩之餘波焉兹水也淪匯洞¶
<pb:KR4c0009_WYG_007-13b>¶
庭澹澹千里夏潦奔注則沃為此湖冬霜既零則涸若¶
平野按爾雅雲水返入為㴩斯名之作有由焉爾而此¶
鄉炎暑十月草生彌望青青相與逰籍豈盈虚之可歎¶
亦風景之多傷感物增懐因書其事¶
三湖返入兩山間畜作㴩湖灣復灣暑雨奔流潭正滿¶
㣲霜及潦水初還水還波巻溪潭涸緑草芊芊㟁嶄岝¶
適来揮棹共洄旋已復揚鞭恣行樂道旁耆老步躚躚¶
楚言兹事不知年試就湖邊披草徑莫疑東海變桑田¶
<pb:KR4c0009_WYG_007-14a>¶
君訝今時盡陵陸我㸔明歳更淪連来今自昔無終始¶
人事迴環恒若是應思闕下聲華日誰謂江潭旅逰子¶
初真正喜固當然徃蹇来譽宜可俟盈虚用舎輪與旋¶
勿學靈均逺問天¶
　　　同趙侍御乾湖作¶
江南湖水咽山川春江溢入共湖連氣色紛淪横罩海¶
波濤鼓怒上漫天鱗宗殻族嬉為府弋叟罛師利焉聚¶
攲㠶側拖㺯風口赴險臨深遶灣浦一灣一浦悵邅迴¶
<pb:KR4c0009_WYG_007-14b>¶
千曲千溠怳迷哉乍見靈妃含笑徃復聞逰女怨歌来¶
暑来寒徃運洄洑潭生水落移陵谷雲間墜翮散泥沙¶
波上浮查棲樹木昨暮飛霜下北津今朝行鴈度南濵¶
處處溝洚清源竭年年舊葦白頭新天地盈虚尚難保¶
人間倚伏何須道秋月皛皛汎澄瀾冬景青青步纎草¶
念君宿昔觀物變安得踟蹰不衰老¶
　　　同趙侍御望歸舟¶
山亭迥迥面長川江樹重重極逺煙形影相追髙翥鳥¶
<pb:KR4c0009_WYG_007-15a>¶
心腸併斷北飛船¶
　　　遥同蔡起居偃松篇¶
清都衆木總榮芬傳道孤松最出羣名接天庭長景色¶
氣連宫闕借氛氲懸池的的停華露偃盖重重拂瑞雲¶
不借流膏助仙鼎願將楨榦捧明君莫比冥靈楚南樹¶
朽老江邊代不聞¶
　　　同劉給事城南宴集¶
水竹幽閒地簮纓近侍臣雍容乗暇日瀟洒出囂塵樹¶
<pb:KR4c0009_WYG_007-15b>¶
定思朋鳥池深入養鱗管絃髙逐吹歌舞妙含春老子¶
叨專席懽逰隔縉紳此中情不淺遥寄賞心人¶
　　　出湖寄趙冬曦二首¶
西泛平湖盡參差入斷山東瞻岳陽郡汗漫太虚間窘¶
步同行樂遒文互屢㸔山戍上雲桂江亭臨水關¶
川途倐忽間風景依如昨湘浦未賜環荆門猶主諾何¶
時與美人載酒逰宛洛¶
　　　寄姚司馬¶
<pb:KR4c0009_WYG_007-16a>¶
共君春種𤓰本期清夏暑𤓰成人已去失望將誰語裛¶
露摘香園感味懐心許偶逢西風便因之寄鄂渚¶
　　　寄許八¶
萬類春皆樂徂顔獨不怡年来人更老花發意先衰乳¶
鵲穿壇畫巢蜂觸網絲平生美容色宿昔影中疑逺道¶
何由夢同心在者誰西風欲誰語憫黙遂無詞¶
　　　代書荅姜七崔九¶
婀娜金闕樹離披野田草雖殊兩地榮幸共三春好花¶
<pb:KR4c0009_WYG_007-16b>¶
殊鳥飛處葉鏤蟲行道真心獨感人惆悵令人老¶
　　　代書寄吉十一¶
一鴈雪上飛值我衡陽道口銜離别字逺寄當歸草目¶
想春来遲心驚寒去早憶鄉乗羽翮慕侣盈懐抱零落¶
荅故人將隨江樹老¶
　　　代書寄薛四¶
孤鴈東飛来寄我紋與素紋足經三象素當綜羣務逺¶
見故人心一言重千金荅之綵毛翰繼以瑶華音歳寒¶
<pb:KR4c0009_WYG_007-17a>¶
衆木改松柏心常在¶
　　　寄天台司馬道士¶
世上求真客天台去不還傳聞有仙要夢寐在兹山朱¶
闕青霞㫁瑤堂紫月閒何時枉飛鶴笙吹接人間¶
　　　寄劉道士舄¶
真人降紫氣邀我丹田宫逺寄雙飛舄舄飛不礙空¶
　　　書香能和尚塔¶
大師捐世去空餘法力在逺寄無礙香心隨到南海¶
<pb:KR4c0009_WYG_007-17b>¶
　¶
　¶
　¶
　¶
　¶
　¶
　¶
　張燕公集巻七¶
