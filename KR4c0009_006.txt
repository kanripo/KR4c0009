# -*- mode: mandoku-view; -*-
#+TITLE: 張燕公集
#+DATE: 2015-08-24 23:45:52.961004
#+PROPERTY: ID KR4c0009
#+PROPERTY: BASEEDITION SBCK
#+PROPERTY: JUAN 卷六
<pb:KR4c0009_WYG_006-1a>¶
欽定四庫全書¶
　張燕公集巻六¶
　　　　　　　　　　　　　唐　張說　撰¶
　　雜詩¶
　　　送趙二尚書彦昭北伐¶
虜地河氷合邊城備此時兵連紫闗路將舉白雲司¶
提劒榮中賞銜珠盛出師日華光組練風色焰旌旗投¶
筆樽前起横戈馬上辭梅花吹别引楊栁賦新詩¶
<pb:KR4c0009_WYG_006-1b>¶
　　　送郭大夫元振再使吐蕃¶
犬戎廢東獻漢使馳西極長䇿問酋渠猜阻自夷殛容¶
髮徂邊嵗旌裘敝海色五年一見家妻子不相識武庫¶
兵猶動金方事未息逺圖待才智苦節輸筋力脫刀贈¶
分手書帶加餐食知君萬里侯立功在異域¶
　　　送鄭大夫惟忠從公主入蕃¶
鳳吹遙將斷龍旗送欲還傾都邀節使傳酌緩離顔春¶
磧沙連樹秋城月對闗和戎應賞魏定逺莫辭班¶
<pb:KR4c0009_WYG_006-2a>¶
　　　送李侍郎迥秀薛長史季昶同賦水字¶
漢郡接胡庭幽并對烽壘旌旗按部曲文武惟卿士薛¶
公善籌畫李相威邊鄙中冀分兩河長安各萬里籍馬¶
黄花塞蒐兵白狼水勝敵在安人為君汗青史¶
　　　送趙頥真郎中赴安西¶
絶鎮功難立懸軍命匪輕復承遷相後珍重任賢情將¶
起神仙地才稱禮樂英長心堪繫虜短語足論兵日授¶
休門法星教置陳名龍泉恩已署鷰頷相終成月窟窮¶
<pb:KR4c0009_WYG_006-2b>¶
天逺河源入塞清老夫操别翰承㫖頌升平¶
　　　送崔二長史日知赴潞州¶
東山懐卧理南省悵悲翁共見前途促何知後㑹同莫¶
輕一筵晏明日半成空况爾離庭闕思歸迷夢中¶
　　　同賀八送兖公赴荆州¶
疇昔同聲友鶱飛出鳳池風雲一蕩薄日月屢參差此¶
别黄葉下前期安可知唯憐楚南樹不為歳寒移¶
　　　送髙唐州¶
<pb:KR4c0009_WYG_006-3a>¶
常時好閒獨朋舊少相過及爾宣風去方嗟别日多淮¶
流春婉晩江海路蹉跎百歳屢分散歡言復幾何¶
　　　送蘇合宫頲¶
都邑羣方首商泉舊俗訛變風須愷悌成化佇絃歌疇¶
昔珪璋友雍容文雅多振纓逰省闥鏘玉宰京河别曲¶
鸞初下行軒雉尚過百壺非餞意流詠在人和¶
　　　送王晙自羽林赴永昌令¶
將星移北洛神雨避東京為負剛腸譽還追强項名白¶
<pb:KR4c0009_WYG_006-3b>¶
雲向伊闕黄葉散昆明多謝絃歌宰稀聞桴鼓聲¶
　　　同王僕射山亭餞岑廣武羲得言字¶
聞道長岑令奮翼宰旅門長安東陌上送客滿朱軒琴¶
爵留佳境山池借好園兹逰恨不見别後綴離言¶
　　　送喬安邑備¶
書閣移年歳文朋難復辭歡言冬雪滿恨別夏雲滋外¶
尹方為政髙明自不欺老人驂馭徃童子狎雛嬉日茂¶
西河俗寂寥東觀期遥懐秀才令京洛見新詩¶
<pb:KR4c0009_WYG_006-4a>¶
　　　送任御史江南發粮以賑河北百姓¶
河朔人無歳荆南義廩開將興泛舟役必借濟川才花¶
月臨江浦春雲立楚臺調饑坐相望繡服幾時廻¶
　　　送王尚一嚴嶷二侍御赴司馬都督軍¶
漢掖通沙塞邊兵䕶草腓將行司馬令助以鐵冠威白¶
露鷹初下黄塵騎欲飛明年春酒熟留酌二星歸¶
　　　送李問政河北簡兵¶
斗酒貽朋愛踟蹰出御溝依然四牡別更想八龍逰宻¶
<pb:KR4c0009_WYG_006-4b>¶
親仕燕冀連年邇寇讎因君閲河朔垂淚語幽州¶
　　　送薛植入京¶
青組言從史鴻都忽見求款言人向老飲别歳方秋髣¶
髴長安陌平生是舊逰何時復相遇宛在水中流¶
　　　送宋休逺之蜀任¶
求友殊損益行道異窮申綴我平生氣吐贈薄逰人結¶
恩事明主忍愛逺辭親佳麗成都俗膏腴蜀水濵如何¶
從宦子堅白共緇磷日月千齡旦河山萬族春懐鉛書¶
<pb:KR4c0009_WYG_006-5a>¶
瑞府横草事邊塵不及安人吏能令王化淳¶
　　　送梁知微渡海東¶
今日此相送明年此相待天上客星廻知君渡東海¶
　　　别平一師¶
王子不事俗髙駕眇難追茅土非屑盼傾城無樂資晏¶
坐深林中三世同一時皎皎獨徃心不為塵網欺朅来¶
已復去今去何來思迴首謝同行勤㑹安清期¶
　　　送武員外郎中春赴秀師嵩山塔下舎利¶
<pb:KR4c0009_WYG_006-5b>¶
懐玉泉戀仁者寂滅真心不可見空留影塔巖嵩下寳¶
玉四海轉千輪金壜百粒送分身山中二月娑羅㑹虚¶
唄遥遙愁思人我念過去㣲塵刼與子禪門同正法雖¶
在神仙蘭省間常持清浄蓮花葉來亦好去亦好了觀¶
車行馬不移當見菩提離煩惱¶
　　　送尹補闕元凱琴歌(公善琴/)¶
鳳哉鳳哉啄琅玕飲瑶池栖崑崙之山哉中國有聖人¶
感氣飛來飛来自歌自舞先王册府騏驎之臺羈雌衆¶
<pb:KR4c0009_WYG_006-6a>¶
雛故山曲其鳴喈喈其鳴喈喈欲徃銜之欲去來去别¶
鸞鳳心徘徊明年阿閣梧桐花葉開羣飛鳯歸來羣飛¶
鳯歸來¶
　　　送王光庭¶
同居洛陽陌經日嬾相求及爾江湖去言别悵悠悠楚¶
雲𦕈羈翼海月倦行舟愛而不可見徒嗟芳歲流¶
　　　新都南亭送郭大元振盧崇道¶
行徑女蘿溪蓮洲文石隄靜深人俗斷尋玩徃還迷碧¶
<pb:KR4c0009_WYG_006-6b>¶
潭秀初月素林驚夕栖褰幌納蟾影理琴聴猿啼佳辰¶
改宿昔勝寄坐睽攜長懐賞心愛如玉復如珪¶
　　　相州前池别許鄭二判官景先神力¶
數步圓塘水雙鴻戢羽儀一飛喬木上一返故林垂澹¶
泊含秋景虚明抱夜規無因留絶翰雲海意差池¶
　　　岳州宴别潭州王熊¶
絲管清旦哀一曲傾一盃氣將然諾重心向友朋開古¶
木無生意寒雲若死灰贈君芳杜草為植建章臺¶
<pb:KR4c0009_WYG_006-7a>¶
縉雲連省閣溝水遽西東然諾心猶在容華歳不同孤¶
城臨楚塞逺樹入秦宫誰念三千里江潭一老翁¶
　　(附/)奉荅張岳州　　　　　　　　王　熊¶
長沙辭舊國洞庭逢故人薫蘭敦乆要披霧轉相親歳¶
月方嗟老江山不惜春忽聞黄鶴曲更作白頭新¶
平生共風月倐忽間山川不期交淡水暫得款㤀年興¶
逸方罷釣㠶開欲解船離心若危斾朝夕為君懸¶
　　(附/)余昔忝省閣與岳州張使君潭州都督同官聮¶
<pb:KR4c0009_WYG_006-7b>¶
　　　事後承朝譴各自東西張公與王都督别詩二¶
　　　首情頗殷切余覽以耿歎因遥申和云¶
　　　　　　　　　　　　　　　　韋嗣立¶
茂先王佐才作牧楚江隈登樓正欲賦復過仲宣来黄¶
鵠飛將逺雕龍文為開寧知昔聮事聴曲有餘哀¶
昔時陪二賢纓冕㑹神仙一去馳江海相連共播遷無¶
因千里駕忽覩四愁篇覽諷歡何巳歡從徒愴然¶
　　　岳州别王十一趙公入朝¶
<pb:KR4c0009_WYG_006-8a>¶
昔濫貂蟬長同承雨露霏今參魚鼈守望美洞庭歸浦¶
樹懸秋影江雲燒落輝離魂似征斾恒徃帝鄉飛¶
　　(附/)奉别燕公　　　　　　　　　王　琚¶
五載朝天子三湘逢舊寮扁舟方輟棹清論遂終朝逺¶
樹烟間没長江地際遥帝城馳夢想歸帆滿風飇¶
　　　岳州别梁六入朝¶
逺莅長沙渚欣逢賈誼才江山疲應接風日復晴開江¶
樹雲間斷湘山水上來近洲朝鷺集古戍夜猿哀岸杼¶
<pb:KR4c0009_WYG_006-8b>¶
含蒼捄河蒲秀紫臺月餘偏地賞心盡故人盃自我違¶
京洛嗟君此泝洄容華因别老交舊與年頽夢見長安¶
陌朝宗實盛哉¶
　　(附/)奉别燕公　　　　　　　　　梁知微¶
華容佳山水之子厭承明符竹迂小郡江湖被澤聲三¶
年計吏入路指巴丘城鳬舟纔結纜騶駕已相迎别離¶
他鄉酒委曲故人情孤嶼早烟泊長波晩氣清辛勤方¶
逺騖勝賞屢難并迴瞻洞庭浦日暮愁雲生¶
<pb:KR4c0009_WYG_006-9a>¶
　　　送梁六自洞庭山作¶
巴陵一望洞庭秋日見孤峰水上浮聞道神仙不可接¶
心隨湖水共悠悠¶
　　　廣州蕭都督入朝適岳州宴餞(得冬字韻/)¶
孤城抱大江節使徃朝宗果是臺中舊依然水上逢京¶
華遥比日疲老颯如冬竊羨能言鳥銜恩向九重¶
婚禮知無賀承家歎有輝親迎驥子躍吉兆鳯雛飛温¶
席開華扇梁門換褧衣遥思桃李日應賦采蘋歸¶
<pb:KR4c0009_WYG_006-9b>¶
　　　嶺南送使(三首/)¶
秋雁逢春返流人何日歸將予去國淚灑子入鄉衣饑¶
狖啼相聚愁猿喘更飛南中不可問書此是京畿¶
獄中生白髪嶺外罷紅顔古来相送處凡得㡬人還¶
萬里投荒裔来時不見親一朝成白首㸔取報家人¶
　　　南中别王陵成崇¶
握手與君别岐路贈一言曹卿禮公子楚媪饋王孫倏¶
爾生六翮翻飛戾九門常懐客鳥意㑹荅主人恩¶
<pb:KR4c0009_WYG_006-10a>¶
　　　石門别楊六欽望¶
燕人同竄越萬里自相哀影響無期㑹江山此地來暮¶
年傷汎梗累日慰寒灰潮水東南落浮雲西北迴俱看¶
石門逺倚棹兩悲哉¶
　　　端州别高六戩¶
異壤同羈竄途中喜共過愁來時舉酒勞罷或長歌南¶
海風潮壯西江瘴癘多於焉復分手此别傷如何¶
　　　南中别蔣五向青州¶
<pb:KR4c0009_WYG_006-10b>¶
老親依北海賤子棄南荒有淚皆成血無聲不斷腸此¶
中逢故友彼地送還鄉願為楓林葉隨君渡洛陽¶
　　　南中别陳七李十¶
二年共遊處一旦各西東請君聊駐馬看我轉征蓬畫¶
鷁愁南海離駒思北風何時侶春鴈雙入上林中¶
　　　南中送使(二首/)¶
傳聞合浦葉曽向洛陽飛何日南風至還隨北使歸紅¶
顔渡嶺歇白首對秋衰高歌何由見層堂不可違誰憐¶
<pb:KR4c0009_WYG_006-11a>¶
炎海曲淚盡血霑衣¶
待罪居重譯窮愁暮雨秋山臨鬼門路城繞瘴江流人¶
事今如此生涯尚可求逢君入鄉縣傳我念京周别恨¶
歸途逺離言暮景遒夷歌翻下淚蘆酒未消愁聞有胡¶
兵急深懐漢國羞和親先是詐欵塞果為讎釋繫應分¶
爵蠲徒幾復侯亷頗誠未老孫叔且無謀若道馮唐事¶
皇恩尚可收¶
　¶
<pb:KR4c0009_WYG_006-11b>¶
　¶
　¶
　¶
　¶
　¶
　¶
　¶
　張燕公集巻六¶
