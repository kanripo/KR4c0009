# -*- mode: mandoku-view; -*-
#+TITLE: 張燕公集
#+DATE: 2015-08-24 23:45:53.013488
#+PROPERTY: ID KR4c0009
#+PROPERTY: BASEEDITION SBCK
#+PROPERTY: JUAN 卷九
<pb:KR4c0009_WYG_009-1a>¶
欽定四庫全書¶
　張燕公集巻九¶
　　　　　　　　　　　　　唐　張説　撰¶
　　雜詩¶
　　　欽州守嵗¶
故嵗今宵盡新年明旦来愁心隨斗柄東北望春迴¶
　　　岳州守嵗¶
除夜清罇滿寒庭燎火多舞衣連臂拂醉坐合歡歌¶
<pb:KR4c0009_WYG_009-1b>¶
至樂都忘我㝠心自委和今年只如此来嵗知如何¶
夜風吹醉舞庭户對酣歌愁逐前年少歡迎今嵗多¶
桃枝堪辟惡竹爆好驚眠歌罷留今夜猶言惜舊年¶
　　　幽州新嵗作¶
去嵗荆南梅似雪今春薊北雪如梅共知人事何常定¶
且喜年華徃復来邊鎮戍歌連夜動京城燎火徹明開¶
遥遥西向長安日願上南山夀一盃¶
　　　元朝¶
<pb:KR4c0009_WYG_009-2a>¶
元日今嵗樂不謝徃年春智向来心道誰為作夜人¶
　　　耗磨日飲¶
耗磨傳兹日縱横道未宜但令不忘醉翻是樂無為¶
　　　前題¶
上月今朝减流傳耗磨辰還将不事事同醉俗中人¶
　　(附/)前題　　　　　　　　　　　趙冬曦¶
春来半月度俗忌一朝閒不酌他鄉酒無堪對楚山¶
　　　晦日¶
<pb:KR4c0009_WYG_009-2b>¶
晦日嫌春淺江浦看湔衣道傍花欲合枝上鳥猶稀共¶
憶浮橋晩無人不醉歸寄書題此日鴈過洛陽飛¶
　　　湘州九日城北亭子¶
西楚茱萸節南淮戲馬臺寧知洹水上復有菊花杯亭¶
帳慿髙出親朋自逺来短歌将急景同使興情催¶
　　(附/)九日陪登髙　　　　　　　　隂行先¶
重陽初啟節無射正飛灰寂寞風蟬至連翩雙鴈来山¶
棠紅葉下岸菊紫花開今日桓公坐多愧孟嘉才¶
<pb:KR4c0009_WYG_009-3a>¶
　　　岳州九日宴道觀西閣¶
揺落長年歎蹉跎逺宦心北風嘶代馬南浦宿陽禽佳¶
此黄花酌懽餘白首吟凉雲霾楚望濛雨蔽荆岑登眺¶
思清景誰将眷濁隂釣歌出江霧樵唱入山林魚以嘉¶
名採木為美材侵留為洞庭觀望古意何深大道由中¶
悟逍遥匪外尋叅佐多君子詞華妙賞音¶
　　　九日進茱萸山詩¶
家居洛陽下舉目見嵩山刻作茱萸節情生造化間¶
<pb:KR4c0009_WYG_009-3b>¶
黄花宜泛酒青岳好登髙稽首明庭内心為天下勞¶
菊酒㩦山客萸嚢繫牧童路疑隨大塊心似問鴻蒙¶
九日重陽數三秋萬寳成時来謁軒后罷去坐蓬瀛¶
晩節歡重九髙山上五千醉中知遇聖夢裏見尋仙¶
　　　春雨早雷¶
東北春風至飄颻帶雨来拂黄先變栁㸃素早驚梅樹¶
藹懸書閣煙含作賦臺河魚未上凍地蟄已聞雷美人¶
宵夢著金屏曙不開無緣一啓齒空酌萬年杯¶
<pb:KR4c0009_WYG_009-4a>¶
　　　聞雨二首¶
窮冬萬化匝永夜百憂攢危戍臨江火空齋入雨寒斷¶
猿知屢别嘶鴈覺虚彈心對爐灰死顔隨庭樹殘舊恩¶
懐未報傾膽鏡中㸔¶
多雨絶塵事寥寥入太𤣥城隂疎復合簷滴斷還連念¶
我勞造化従來五十年悞将心徇物近得還自然閒居¶
草木侍虚室鬼神憐有時進美酒有時泛清絃聲真不¶
世識心醉豈言詮¶
<pb:KR4c0009_WYG_009-4b>¶
　　　夜坐¶
懐蔵四璧時未有五都價百金誰見許斗酒難為貰落¶
花生芳春孤月皎清夜復逢利交客題戸遥相謝¶
　　　岳州夜坐¶
炎洲苦三伏永日卧孤城賴此閒庭夜蕭條夜月明獨¶
歌還太息幽感見餘聲江邉鶴時叫山深猿屢鳴息心¶
觀有欲棄知返無名五十知天命吾其逹此生¶
　　　山夜聽鐘¶
<pb:KR4c0009_WYG_009-5a>¶
夜卧聞夜鐘夜静山更響霜風吹寒月䆗窱虛中上前¶
聲既舂容後聲復晃盪聽之如可見尋之定無像信知¶
本際空徒掛生滅想¶
　　　冬日見牧牛人擔青草歸¶
塞上棉應折江南草可結欲持梅嶺花逺競榆關雪日¶
月無私照山川何頓别茍齊兩地心天問將何設¶
　　　岳州觀競渡¶
畫作飛鳬艇雙雙競拂流炫装山色變急棹水華浮土¶
<pb:KR4c0009_WYG_009-5b>¶
尚三閭俗江傳二女逰齊歌迎孟姥獨舞送陽侯鼓發¶
南湖溠標争西驛樓並驅恒詫速非畏日光遒¶
　　　㸔黄葉¶
白首㸔黄葉徂顔復㡬何空慚棠樹下不見政成歌¶
　　　戲草樹¶
忽驚石榴樹逺出渡江来戲問芭蕉葉何愁心不開㣲¶
霜拂宫桂凄吹掃庭槐榮盛更如此慚君獨見哀¶
　　　詠瓢¶
<pb:KR4c0009_WYG_009-6a>¶
美酒酌懸瓢真淳好相映蝸房巻堕首鶴頸抽長柄雅¶
色素而黄虛心輕且勁豈無雕刻者貴此成天性¶
　　　詠鏡¶
寳鏡如明月出自秦宫様隠起雙盤龍銜珠儼相向常¶
恐君不察匣中委清量積翳掩花光虚心蔽塵状儻蒙¶
羅袖拂光生玉臺上¶
　　　詠塵¶
仙浦生羅襪神京染素衣裨山期益峻照日幸増輝夕¶
<pb:KR4c0009_WYG_009-6b>¶
伴龍媒合朝随鳳輦歸獨憐范甑下思遶畫梁飛¶
　　　道家奉勑撰四首¶
金壇啟曙闈真氣肅微㣲落月銜仙寳初霞拂羽衣香¶
随龍節下雲逐鳳簫飛暫徃蓬莱戲千年始一歸¶
窈窕流精觀深沉紫翠庭金奩調上藥寳案讀仙經作¶
賦㸔神雨乗查辨客星祗應辨人俗輕舉託雲軿¶
金爐承道訣玉牒啟𤣥機雲逐笙歌度星随宫殿飛乗¶
風嬉浩蕩窺月弄光輝惟有三山鶴應同千載歸¶
<pb:KR4c0009_WYG_009-7a>¶
道記開中籙真官表上清焚香三鳥至鍊藥九仙成天¶
上靈書下空中妙妓迎迎来出煙霧𣺌𣺌戲蓬瀛¶
　　　雜詩四首¶
抱薫心恒焦舉斾心恒揺天長地自乆歡樂能㡬朝君¶
㸔西陵樹歌舞為誰嬌¶
山間苦積雨水落悲時遽賞心凡㡬人良辰在何處觸¶
石滿堂侈洒我終夕慮客鳥懐主人銜花未能去¶
剖珠貴分明琢玉思堅貞要君意如此終始莫相輕問¶
<pb:KR4c0009_WYG_009-7b>¶
子青霞意何事留朱軒自言心逺俗未始迹辭暄過䝉¶
良時幸側息吏途煩簮纓非宿好文史弃前言夕卧北¶
忩下夢歸南山園白雲慙幽谷清風媿泉源十年兹賞¶
廢佳期今復存掛冠謝朝侣星駕别君門¶
黙念羣疑起𤣥通百慮清初心滅陽艷復見湛虛明悟¶
滅心非盡求虛見後生應将無住法修到不成名¶
　　　蜀路二首¶
雲埃夜澄郭山日曉晴鮮葉落滄江岸鴻飛白露天磷¶
<pb:KR4c0009_WYG_009-8a>¶
磷含水石羃羃覆林煙客心乆無緒秋風殊未然¶
徭蜀時未改别家鄉念盈憶昨出門日春風發鮮榮及兹¶
旋轅地秋風滿路生昏曉思魏闕夢寐還秦京秦京開朱¶
第魏闕垂紫纓幽獨𤣥虚閣不聞人馬聲藝業為君重¶
名位為君輕玉琴知調苦寳鏡照膽清鷹饑常啄腥鳳¶
饑亦待瓊扵君自有屬物外豈能輕¶
　　　惠文太子挽歌詞二首¶
碣館英靈在瑶山美諡尊剪珪悲曩戲攻玉愴新恩宫¶
<pb:KR4c0009_WYG_009-8b>¶
仗専馳道朝儀送國門千秋穀門外明月照西園¶
梁國深文雅淮王愛道仙帝歡同宴日神奪上賔年旒¶
旐飛行樹帷宫宿野煙指言君愛弟揮淚滿山川¶
　　　韋譙公挽歌二首¶
五瑞分王國雙珠映后家文飛書上鳳武結笥中蛇出¶
預榮前馬廻鸞喪後車衮衣将錫命泉路有光華¶
國騁雙騏驥庭儀兩鳳凰将星連相位玉樹伴金鄉歌¶
舞侯家艷軒裘戚里光安知杜陵下碑版已相望¶
<pb:KR4c0009_WYG_009-9a>¶
　　　右丞相挽歌詞二首¶
王宰丹青化春卿禮樂才緇衣傳舊職華衮贈新哀路¶
泣羣官送山嘶駟馬廻佳辰無白日賔閣有青苔¶
閭歌出野田冠帶寝窮泉萬事皆身外平生尚目前西¶
垣紫泥綍東岳白雲篇自惜同聲處從今遂絶絃¶
　　　崔尚書挽詞¶
相宅龍坤寳承家占海封庭中男執鴈門外女乗龍鳴¶
玉逰三省摐金侍九重一朝賔客散留劍在青松¶
<pb:KR4c0009_WYG_009-9b>¶
　　　右常侍集賢院學士徐公挽歌二首¶
才美臨淄北名髙淮海東羽儀二省遍漁獵五車同玉¶
殿孤新牓珠英落舊叢徒懸一寳劍何處訪徐公¶
歎息書林友才華天下選並賦三陽宫集詩集賢殿具¶
物衣如在咄嗟長不見既哀薤露詞豈忘平生眷¶
　　　崔司業挽歌二首¶
海岱英靈氣膠庠禮樂資風流滿天下人物擅京師疾¶
起揚雄賦魂逰謝客詩從今好文主遺恨不同時¶
<pb:KR4c0009_WYG_009-10a>¶
象設存華館威儀下墓田鳳池傷舊草麟史泣遺編帷¶
盖墟煙沒千旌隴日懸古來埋玉樹流恨滿山川¶
　　　李工部挽歌三首¶
錦帳為郎日金門待詔時楊宫先上賦栢殿㡬聯詩瞬¶
息琴歌斷凄凉簫挽悲那堪灞陵岸廻首望京師¶
宅兆西陵上平生雅志従城臨丹闕近山望白雲重㑹¶
葬知元伯㸔碑識蔡邕無由接神理揮涕望青松¶
常時好賔客永日對絃歌是夕歸泉下傷心無奈何墓¶
<pb:KR4c0009_WYG_009-10b>¶
庭人已散祭處鳥来過碑石生苔蘚榮名豈復多¶
　　　贈工部尚書馮公挽詩三首¶
忠鯁難為事平生盡畏途如絃心自直秀木勢恒孤詔¶
葬南陵道神遷北斗樞貴門傳萬石餘慶在雙珠¶
爵位題龍旐威儀出鳳城路傍人泣送門外馬嘶迎萬¶
事非吾有千悲是世情昔焉稱夏日今也諡冬卿¶
窅然長夜臺舉世可哀哉泉戸一朝閉松風四面来石¶
碑填駁蘚珠服聚塵埃誰言遼東鶴千年徃復廻¶
<pb:KR4c0009_WYG_009-11a>¶
　　　徐髙御挽歌¶
蒲宻遥千載鳴琴始一追公卿傳世範仁義續靈基不¶
待南逰禄何先北帝期玉棺従此閉金鼎代相欺¶
　　　節義太子楊妃挽歌二首¶
西華三公族東闈五可才玉環初受慶金玦反逢災桂¶
殿花空落桐園月自回朝堂将暮雨長繞望思臺¶
昔日三朝路逶迤四望車綉腰長命綺隠髻連支花今¶
春戾園樹索然無嵗華共傷千載後唯號一王家¶
<pb:KR4c0009_WYG_009-11b>¶
　　　河上公¶
尊師厭塵去精魄知何明形氣不復生弟子空傷情濟¶
北神如在淮南藥未成共期終莫遂寥落兩無名¶
　　　傷妓人董氏四首¶
董氏嬌饒性多為窈窕名人隨秋月落韻入𢷬衣聲¶
粉蕋粘粧簏金花喝翠條夜臺無戲伴魂影向誰嬌¶
舊亭紅粉閣宿處白雲闗春日雙飛去秋風獨不還¶
舞席沾殘粉歌梁委舊塵獨傷忩裏月不見帳中人¶
<pb:KR4c0009_WYG_009-12a>¶
　¶
　¶
　¶
　¶
　¶
　¶
　¶
　¶
<pb:KR4c0009_WYG_009-12b>¶
　¶
　¶
　¶
　¶
　¶
　¶
　¶
　張燕公集巻九¶
