# -*- mode: mandoku-view; -*-
#+TITLE: 張燕公集
#+DATE: 2015-08-24 23:45:53.439693
#+PROPERTY: ID KR4c0009
#+PROPERTY: BASEEDITION SBCK
#+PROPERTY: JUAN 卷二十四
<pb:KR4c0009_WYG_024-1a>¶
欽定四庫全書¶
　張燕公集巻二十四¶
　　　　　　　　　　　　　唐　張説　撰¶
　　墓誌銘¶
　　　文昌左丞陸公墓誌銘¶
公諱元方字希仲蘇州吴縣人也帝典惟二虞盡美扵¶
南風强國有七齊莫大於東海元侯制食因而為宗丞¶
相冊勲開吳佐命盛徳之後瑶琨代襲故丹青奕世三¶
<pb:KR4c0009_WYG_024-1b>¶
君之望並髙金玉聫華五常之目齊重公即陳給事黄¶
門侍郎琛之曽孫唐荆州當陽縣丞山仁之孫司儀郎¶
東之之姪豫章尉𤣥之之子體𤣥黄之純粹峻清白之¶
隆名鵬翼載軒騏鳴自逺始以司成眀經業優擢第補¶
三水扶風渭南三縣尉授裏行監察殿中三御史遷鳳¶
閣舎人兼太子中舎又判鳳閣又守秋官行鸞臺三字¶
侍郎同鳳閣鸞臺平章事坐公事降為綏州刺史居無¶
何檢校春官又試天官二侍郎兼司衛卿復除鸞臺侍¶
<pb:KR4c0009_WYG_024-2a>¶
郎同鳳閣鸞臺平章事轉右庶子轉文昌左丞前後掌¶
選及知考各二嵗九流銓總代天理物公執其衡鏡而¶
野無遺賢三載考績惟王舊典公秩其幽明而庶官咸¶
事斯並憲章臺閣藉甚人倫至於經紀大道彌綸庶務¶
嘉猷削於隠徳宏益晦於推美盖不得而聞也古人有¶
言進退在命忠信在人一出持州再入莅政汲長儒之¶
方直時守外臺胡伯始之詳明亟司中禁抑有由焉嗚¶
呼人之淑斯宜享難老昊天降戻曽不憖遺大定元年¶
<pb:KR4c0009_WYG_024-2b>¶
二月七日寢疾而終春秋六十有三歴事兩宫三十餘¶
載奉上惟敬臨下惟誠宻勿兩終靜而調理心尚坦率¶
不違名教之地迹列軒裳不雜風塵之伍施與忘倦鄉¶
黨穆焉夷險若一朋友乂焉所謂終温且恵行同歸於¶
大雅克已復禮身不離扵令名及東首歸全西階撤奠¶
無衣帛之妾無食粟之馬知與不知莫不嘉歎粤三月¶
十四日歸𦵏于國門之南費村永刋昭烈垂之幽礎其¶
銘曰¶
<pb:KR4c0009_WYG_024-3a>¶
　　　節愍太子妃楊氏墓誌¶
開元十有七(集作/五)年十二月癸未中宗節愍太子妃楊¶
氏薨於京師太平里第之内寢越五月丙申詔𦵏於新¶
豐之細栁原黄陵不從古之道也嗚呼妃氏之先代居¶
河華赤泉啟國清白傳家東都之公胄西京之後族高¶
祖士達隋開府納言天授中以孝明髙后(集作/氏非)之父追¶
封鄭王贈太尉曽祖緘隋符璽郎抗節王充朝廷旌載¶
(集作聖/朝旌義)贈靈州刺史祖全節左内率贈魏州刺史考知¶
<pb:KR4c0009_WYG_024-3b>¶
慶千牛豹韜二将軍若夫軒冕王官同許史之繁漢婚¶
姻帝室比姜姞之宜周是故二華降靈五河飛譽拜玉¶
冊於文廟儷金璽於青宫入參視饍之儀出友元真之¶
樂禮陪繭館祭服始扵北郊詩賛鵲巢王化終扵南國¶
豈知言(集作/諫)違鬬水神徃邙(集作/郎)山七日之望不歸千¶
秋之言何及於是視身知苦幽探白馬之偈覺心等空¶
坐證青蓮之葉久以橋(集作/喬)木無怙栢舟早誓棣華(集/作)¶
(萼/)先落聖善相依䦱門正家稱未亡而全禮髙堂終養¶
<pb:KR4c0009_WYG_024-4a>¶
不深哀而遂絶此又禮外之禮孝中之孝者也初上在¶
東宫時妃有女弟選為良媛生忠王卜者曰不宜養爰¶
自襁褓命妃舉字(集作/之)及開元正位良媛為嬪而卒妃¶
之視忠王也隠儭之訓誨之竭從母之仁慈倍猶子之¶
珍愛忠王之托妃也敬愛焉婉順焉生盡因心之樂殁¶
過如母之慼且夫慈懋鞠育孝思顧復仁叶恩親愛備¶
恭睦成天下之百行致生人之五福斯蓋皇極之端國¶
風之首者矣湖陽王當小宗之祭(集無此/二字非)元妃之喪故¶
<pb:KR4c0009_WYG_024-4b>¶
喪挟兩孤而祭殷二國何必鼓吹山上遙傳慈母之名¶
石闕廟中獨立少姨之像史官承詔勒銘沈碧詞曰¶
太華北足長河東肘總粹隂靈妃徳儲后鳴美玉佩炯¶
光金鈕貴嬪長姨寵王從母永訣上賔死孝哀親顧懐¶
孺子忍别天人昔貞萬國今撫百神泉燈我夜宫樹他¶
春陵(集作/陸非)麥秀兮漸漸隴月生兮纎纎霸岸(集作/元灞)去兮¶
無還日青門絶兮不(集作/無)可瞻石獸澁(集作/古)兮緑苔黏¶
宿草殘兮白露霑園寢閒兮脂粉膩不知何人兮開鏡¶
<pb:KR4c0009_WYG_024-5a>¶
奩¶
　　　滎陽夫人鄭氏墓誌銘¶
夫人諱某字某滎陽開封鄭氏之女也(集無/也字)有唐銀青¶
光禄大夫行少詹事博陵侯(集作日/博陵)崔氏之妻中大夫¶
中書舎人湜之母也髙祖述祖(集無/祖字)北齊禮部尚書太¶
子太保滎陽平(集無/平字)簡公曽祖武叔北齊洛州刺史中¶
牟公祖道援(集作/授)隋宋城令父世基故吉陽令故左僕¶
射安吉公杜淹太夫人之外王父也夫人家世徳門母¶
<pb:KR4c0009_WYG_024-5b>¶
氏鼎胄衣冠禮樂耳目所徴號之諸生實為女士先夫¶
人以崔出泰(集作/太)岳之𦙍鄭祖周王之穆長源修麓北¶
濬聮宗(集作/崇)故夫人年十有七歸於我氏盡敬愛以安¶
舅姑致友穆(集作睦/通用)以諧娣姒(集作/姒娣)性寛恕尚素雅文¶
而不奢約而不陋故邑號光啟象服是宜博陵侯更事¶
兩朝多歴官序居必大理去有遺愛雖毳衣善聴得非¶
雞鳴之弼乎舎人及三弟長安尉泌藍田尉液左千牛¶
滌咸有當代之名立(集作/主)無過之地滋液徳教(集作/教訓)琢¶
<pb:KR4c0009_WYG_024-6a>¶
磨禮範雖趨庭善禀得非闈(集作/是)門之誨乎夫樂得好¶
逑關雎義也鞠成衆子鳲鳩仁也采蘋采藻修禮度也¶
如山如河有徳容也婦禮既成内則用貞母儀乃行家¶
道以寕於是春秋髙矣雅好真諦厭斁禪味减撤珍華¶
被服慈衣捐斥(集作/棄)文繡總斯羣懿式是六姻故以嗣¶
徽先姑垂裕來史詩所謂邦之媛也夫人有焉皇天難¶
忱不享偕老年六十四神龍元年十一月九日遘疾終¶
於洛陽之遵化里其明年二月(集作/三月)某日𦵏於富平縣¶
<pb:KR4c0009_WYG_024-6b>¶
之某原君侯傷神諸子銜恤寘銘幽竁用存終古其詞¶
曰¶
東惟簷府西望綸闈吾夫鶚瞵吾子鵷飛青綬赤茀魚¶
軒翟衣橋梓灌墓堂堂榮輝如何不淑奄永泉扉漠漠¶
𤣥夜容容白日百嵗之後同乎此室¶
　　　右豹韜衛大将軍贈益州大都督汝陽公獨孤¶
　　　　公燕郡夫人李氏墓誌銘¶
夫人諱某字某故代州東治府右勇敢都尉幽州髙士¶
<pb:KR4c0009_WYG_024-7a>¶
李感之女也本姓張居於清河郡大父元悊(集作/誓非)官至¶
安東大都䕶長史與太宗有故賜姓李氏仕歴&KR0008;州司¶
馬始家薊城是則帝寵舊臣乃命王族官平朔野因為¶
郡人偉哉孝友清白之仁基金鈎石印之靈慶(集作/兆)必¶
将光大别族(集作/業)繁衍淑女彩黛粉敷焜燿華&KR0110;若斯¶
之盛也夫人幼而韶異長而婉穆金聲玉澤蕣榮菊茂¶
傳賢荘姜詩美仲氏無以尚也初汝陽公夫人元氏生¶
一男四子而卒繼室以夫人封諸燕郡王元生(集無/生字)立¶
<pb:KR4c0009_WYG_024-7b>¶
及長孫楊氏二女秉螽斯宜爾之徳著鳲鳩均養之仁¶
色無偏和心無殊厚閨庭之内邕邕如也雖邑中五服¶
之家門下三年(集作/千)之客莫能察其異焉永寕里先人¶
之舊廬也有通渠轉池巨石嶔嵰噴險(集作/隂)淙灂洄潭¶
沈沈殊聲異状而為形勝㳺衍之䖏者十四五前夫人¶
之孫蘇氏之婦弱(集有冠/字非)嵗嬉而墮焉舉家環流憚莫¶
能救夫人投身赴水或沈或浮乆之提挈僅免其行已¶
也實多此類府君更郎将中郎将各一将軍大軍将凡¶
<pb:KR4c0009_WYG_024-8a>¶
四前後領左右羽林二軍禁營青海鴨緑二道總管天¶
子元老白首兵欄腹心爪牙朝無與二外受琱戈文馬¶
之賞(集作/賚)内委金璣寳貝之飾将軍既頒扵部曲夫人¶
亦散于宗姻可謂貴而好禮富而能恵者已及君子晨¶
歌夫人書哭喪有過戚(集作/感慕)制無越禮其後法吏苛禮¶
(集作/濫)余子逺遷窮荒一訣倚閭(集作/門)三嵗炎山瘴海曷¶
云其來施珍玩以奉佛徹滋味以奉道精意入㝠明神¶
與直中興昌厯無廢舊勲先公茂乎飭終愛子榮乎起¶
<pb:KR4c0009_WYG_024-8b>¶
滯天歩方泰家屯適夷宜享南山之夀奄頓西泉之駕¶
神龍元年十二月二日寢疾終於洛陽之徳懋里春秋¶
若干國墜邦媛宗(集作/家)傾母儀孤𦙍孝孫哀哀欒棘有¶
詔㫖曰獨孤某妻亡還京日宜給靈輿并逓悼舊褒徳¶
(集作/功)矜孤恤喪朝之大經者粤以明年十一月二十日¶
卜𦵏扵(集無/扵字)雍州之某原不從先塋古之道也夫計功¶
伐勒鼎彛非婦人之事撰徳行存國史亦孝子之志乃¶
為銘曰¶
<pb:KR4c0009_WYG_024-9a>¶
猗嗟昌兮月出之光如葉莫莫如華皇皇宜啟燕郡作¶
合汝陽尊之象服錦衣褧裳以慈行訓曰仁之綱以命¶
易難曰易之方婦有柔徳曰惟其常女之士行于何是¶
(集作/不)臧彼天蒼蒼胡降百殃捨我媚子捐其髙堂丘隴¶
芒芒(集作/茫茫)風生白楊象物皆盡徳音不忘¶
　　　上邽縣君李氏墓誌¶
夫人太祖景皇帝之𤣥孫而平郡(一作/原)王普定之女也¶
賦靈隂徳資性柔嘉事舅姑盡其敬與娣姒致其睦茂¶
<pb:KR4c0009_WYG_024-9b>¶
行充乎内則懿聲滋於外姻雖王家長自傅保而能謙¶
光庶類降心細物手成朝祭之服躬揉酒食之品凡婦¶
人之所能事而夫人莫不備焉府君朱紱之嵗也於是¶
乎始受封邑象服盈門魚軒在路姬氏王者之後夫人¶
帝室之親夫貴婦榮於斯為盛及帷堂而哭有敬姜之¶
禮擇隣而處有孟母之教入閭俟信有諸婦之期出言¶
成章有衆女之誡受命不淑以某年月日卒於同州之¶
私第以神龍元年十一月二十日合𦵏於萬年縣白鹿¶
<pb:KR4c0009_WYG_024-10a>¶
之舊塋有子愻殿中侍御史檢身承家揚名為孝思我¶
母氏感秦伯之詩祈于府君取周公之禮髣髴心迹誌¶
之幽石其銘曰¶
茫茫萬姓朝宗於李婺星分極咸池派水后稷裔孫神¶
貽女士動遵法度居觀圖史輔佐哲夫訓成賢子宜崇¶
徽號以享介祉高堂奄空霜露方始儉用禮節𦵏非奢¶
美鏡下穸臺衣珍泉笥壠烟不(一作/長)散松風長起摘果¶
人迷侵陵獸死永言惟孝事親終矣¶
<pb:KR4c0009_WYG_024-10b>¶
　　　鄧國夫人墓誌銘¶
詩美荘周傳稱孟母庶姬綿邈千載時有猗嗟邦媛柔¶
明亶厚龜玉毁櫝膏蘭夭夀逺矣皇祖肇自宗伯靈基¶
在晉華胄陵江尹兹西楚宅是南邦髙盖結轍圓冠比¶
踪魏館虗待周京長發父對雄風母膺姊(集作/娣)月珠浦¶
瀆(集作/黷)潤玉林清越昆弟三人羽儀雙闕家芳(集作/棻)淑¶
女國茂賢妃具瞻四徳旁通八徽歩幛馳辨連環定機¶
調絃魚躍弄杼鴛飛媧后(集作/氏)創業軒宫多事髙行登¶
<pb:KR4c0009_WYG_024-11a>¶
聞大家入侍幽賛日月財成天地温室不傳平城盡秘¶
大君命我變禮斷恩衛妻空誓息媯(集作/婦)無言均養七¶
子劬勞二門始賦樛木終歌采蘋多難啟聖羣凶搆孽¶
明(集作/朋)家作仇脅權相滅臨禍不懼㤀生蹈節彼何人¶
斯碎此貞烈氣消日朗既安且平皇心震悼禮備哀榮¶
啟國加等復土陳兵外姻來唁中使臨塋恭惟夫人宿¶
精知(集作/智)刃昭昭開士授之心印古無合𦵏遺言别墳¶
欒欒孝子敢廢前聞服不珍繡盤無膩薰室暗泉火松¶
<pb:KR4c0009_WYG_024-11b>¶
殘隴(集作/壠)雲神合大化誰為小君¶
　　　李氏張夫人墓誌¶
臨淄李伯魚妻者范陽張氏女諱徳性孝悌柔婉能日¶
誦數千言習禮明詩達音妙繢(集作/繣)徳言容工盖出人¶
也伯魚天下善為文擢挍書郎出為青州司戸而卒夫¶
人寡居無子以歸宗焉長安二年四十有八傾逝扵康¶
俗里殯於永通門外景龍三年家疚居貧季弟君(集作/説)¶
鬻詞取給冬十月安厝伯姊於萬安山陽蒼梧不從古¶
<pb:KR4c0009_WYG_024-12a>¶
之制也北望先隴(集作/壠)西接抹(集作/妹是)丘明靈其嘉永安¶
此室銜哀叙誌嗚呼孔懐銘曰¶
送送(集作/送我)伯姊萬安之墳精靈何䖏為雨為雲彼臨淄¶
兮千里望倐忽兮夫君¶
　　　張氏女墓誌¶
女郎名琰姓張氏洪洞丞府君之少女也聰慧孝友蘨¶
條鬚晳(集作/須誓)能讀史書善奏絲桐舉族稱(集無/稱字)珍之未¶
(集無/未字)成人而夭命也聖厯中随仲昆(集有/之字)任殞拆(集無/拆字)¶
<pb:KR4c0009_WYG_024-12b>¶
於慶州歸殯於藍田别業景龍年屬家艱季兄君(集作/説)¶
徴黄門侍郎哀請不拜詔許終服家貧傭文以取資(集/作)¶
給𦵏十月獲改(集無/改字)𦵏女弟於萬安山陽差池姊塋顧¶
瞻尊闕不亡孝弟慰爾幽魂含酸屬銘投筆氣索辭(集作/銘)¶
曰¶
陟彼京兮痛同生兮奈何朝露在蕣榮兮共天地之大¶
徳焉早落而無成兮¶
　張燕公集巻二十四¶
