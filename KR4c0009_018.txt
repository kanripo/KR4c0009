# -*- mode: mandoku-view; -*-
#+TITLE: 張燕公集
#+DATE: 2015-08-24 23:45:53.198692
#+PROPERTY: ID KR4c0009
#+PROPERTY: BASEEDITION SBCK
#+PROPERTY: JUAN 卷十八
<pb:KR4c0009_WYG_018-1a>¶
欽定四庫全書¶
　張燕公集巻十八¶
　　　　　　　　　　　　唐　張説　撰¶
　　碑文¶
　　　后土神祠碑銘¶
古之王者皆受天命禮樂有權神祇是主郊兆所設雖¶
定於厥居精靈所感則通乎變化大匠歸正旁行不流¶
惟創制者為能之亦安在守文而已睢上祠者本魏地¶
<pb:KR4c0009_WYG_018-1b>¶
鄈丘之舊而漢家后土之宫汾水合河梁山對麓地形¶
堆阜天然詭異隆崛岉而特起忽盤紆而斗絶景象相¶
傳&KR0388;蠁如在有物不可以終否有典不可以遂廢故推¶
而行之歲在癸亥始有事於兹焉在昔后王時邁省方¶
柴燎告至幽隠胥洎大舜則五載一巡武帝則三歲一¶
祭今時代丕變神人禮煩朕就為損益折以法度一紀¶
再駕亦無闕焉二十年冬勒兵逾萬騎旌旗亘千里校¶
獵上黨至于太原赫威戎于朔陲沛展義于南夏肆覲¶
<pb:KR4c0009_WYG_018-2a>¶
羣后道有以大備懐柔百神文無咸秩先是有司宿設¶
恪敬乃事巳未師頓於齋宫庚申親祀于后祇聖考在¶
天侑而作主何禮不舉靡神不徧徃者漢氏之祠也牲¶
以飬牛五歲絸栗無所責其誠籍以采席六重藳秸不¶
得尚其質事與古反義不經見朕因其地而不因其儀¶
取其得而不取其失凡牲幣法物之事歌舞接神之類¶
咨故實于方澤不遂過于元鼎此皆公卿大夫鴻生鉅¶
儒獻其方聞匡於不逮朕何有也且王者事天明事地¶
<pb:KR4c0009_WYG_018-2b>¶
察示其本教以孝奈何郊丘之禮猶獨以祈榖為名者¶
耶於戲享于至誠錫以繁祉黄雲葢於神鼎絳光燭于¶
靈臺自昔已然乃今復見斯固隂精有所寓寶氣為不¶
誣雖寂寥而不動亦動之而斯應顧朕之不徳靈感何¶
從頼累聖儲祉福流所致乃眚災肆赦與物更始大賚¶
天下有慶兆人山川鬼神鳥獸魚鼈莫不允若莫不咸¶
寧此所以仰覆載報生殖資元元盡翼翼豈與夫封禪¶
有牒専在求仙祕祝有辭宻于移過而巳銘曰¶
<pb:KR4c0009_WYG_018-3a>¶
至哉坤元萬物資生王者母事徳合天明父有大報用¶
協永貞茫茫九土思索其精因天事天因地事地彼汾¶
之曲髙睢傑異景象遺光壇場舊位寂寥千祀精靈長¶
閟誣神不祥復古維祺文所無者秩而祭之矧曰后土¶
昔載明祀何必因隂乃為我師意多漢武跡在横汾風¶
流可接簫鼓如聞夀宫創制神鼎勒勲古徃今来豈無¶
斯文¶
　　　西嶽太華山碑銘¶
<pb:KR4c0009_WYG_018-3b>¶
天有四序星辰辨其分地有五方山岳鎮其域隂陽交¶
暢則品物形矣精氣相射則神祇著矣西嶽太華山者¶
當少隂用事萬物生華故曰華山踞中土西偏當七宫¶
正位是稱西嶽披圖以察削成而四方信焉立表以算¶
其髙五千仭明焉石璧磔堅而雄竦衆山奔走而傾附¶
其氣肅其勢威其行配金其辰直酉前對華陽之國後¶
壓華隂之郡左抱桃林之塞右産藍田之玉諒少皥之¶
下都即蓐収之别館也軒帝遊焉以㑹衆神虞舜樂焉¶
<pb:KR4c0009_WYG_018-4a>¶
以覲羣后爰自夏氏以迄于隋室朝廷五姓載歴三千¶
祀典相因舊章未改壇場廟宇何代不修一禱三祠無¶
歲而缺所以報生殖事神靈不有怠也故亦祥休明災¶
淫慝未嘗爽也皇天眷佑馨我烈祖奄有萬方逮乎六¶
葉郊天地望山川精氣畢逹墜典成甄亦命州将四時¶
告䖍加視王秩進號金天若是何者抑有由焉予小子¶
之生也歲景戌月仲秋膺少昊之盛徳協太華之本命¶
故常寤寐靈嶽&KR0388;蠁神交玉帛未陳幽賛必先意而啟¶
<pb:KR4c0009_WYG_018-4b>¶
椒醑雖薄景福果應期而集𤣥感昭賽可三而道邪記¶
云下有方士真人金鼎石室上有明星玉女仙草瑶池¶
茅龍一去毛女千祀前代帝王多所僥覬朕學犧文之¶
道故非斯人之徒憂在至道之不宏不憂富貴之無永¶
患在蒼生之不理不患年夀之若流以功施四海為長¶
生以業傳百代為不死焉羨置集靈之宫虛望非福立¶
存仙之殿勞思輕學者哉於戲維予思其維嶽降神生¶
此多士無俾申甫專美于嵩語酌古訓心通神境善而¶
<pb:KR4c0009_WYG_018-5a>¶
不答誠而不應未之有也嶽其念哉十有一載孟冬之¶
月歩自京邑幸於洛師停鑾廟下清眺仙掌雲拂石牀¶
霓裳可接風過松嶺仙駕如聞久勤報徳之願未暇封¶
崇之禮遲迴刻石梗概銘山萬姓瞻予言可復也銘曰¶
巉巉太華柱天直上青崖白谷仰見靈掌雄峯峻削菡¶
萏森爽是曰靈爽衆山之長白帝西下黄河北来隂陽¶
孕育精氣徘徊偶聖呈瑞逢昏降災玉池神挹石室仙¶
開海絶瀛洲天遥𤣥圃偉哉此鎮崢嶸中土鬼神乍遊¶
<pb:KR4c0009_WYG_018-5b>¶
風雲忽聚髙標爀日半壁飛雨自古王者巡方必至龍¶
駕帝服封天禪地南面㑹神西后在位待予治國安人¶
然後徐思其事¶
　　　唐陳州龍興寺碑¶
觀夫廣大無相者虚空也四輪&KR0029;之而住精㣲無體者¶
佛性也萬法因之以生聖人有以見三界成壊皆有為¶
殻故剖之以戒觜聖人有以見六趣輪迴是無明網故¶
决之以定力爍寶光之慧炬而沛善利之慈舟返迷路¶
<pb:KR4c0009_WYG_018-6a>¶
率於中道倚横流登於彼岸以言乎真實之要總攝一¶
乗以言乎天地之間曲成萬物大矣哉道心包舉等太¶
虚而無際法教流通彌曠刼而常在則有乗如来方便¶
出應化門用大士因縁處帝王位俾庶類咸若謂之光¶
宅天下令衆生修善名為莊嚴佛國寵興寺者皇帝即¶
位之歲溥天之所置也唐祚中㣲周德更盛歴載十六¶
姦臣擅命伯明氏有盜國之心一闡提有害聖之迹皇¶
上操北斗起東朝排閶闔運扶摇張目而叱之殷乎若¶
<pb:KR4c0009_WYG_018-6b>¶
震雷發地歘虩翕響以克彼二㓙赫然若太陽昇天晞¶
照仰象以復我萬邦返元后傳國之璽受光武登壇之¶
玉尊祖繼宗郊天祀地之禮既洎修舊布新改物班瑞¶
之典又備乃考出世之法鼓大雄之事入無功用之品¶
住不思議之力一光所燭庶兆為之清涼一音所宣大¶
千為之振動雲蒸風靡不崇朝而壞衣涌塔徧天下矣¶
陳州者上古太皥之墟近代淮陽之地置守則列為郡¶
封王則建為國本其風俗豪侈靡麗舊矣翿東門之下¶
<pb:KR4c0009_WYG_018-7a>¶
接袂成帷觴宛丘之上炫服成市信豫章之郊一都㑹¶
也刺史南陽韓府君名琦其為邦也勝殘去殺聖主之¶
得賢臣别駕彭城郡王名隆業其從政也能肅而恭髙¶
陽之有才子長史南陽張齊賢儒林之選也司馬河南¶
雲盈公族之良也士曹從事八人録事叅軍于璆為稱¶
首六屬官人二十五人宛丘縣令崔修巳為稱首或以¶
藝榮或以門進髙車一轍美利同人禮舉刑清於是乎在¶
因邦甸積稔之蓄偶日月再旦之初欽若王言建立靈¶
<pb:KR4c0009_WYG_018-7b>¶
寺上畧其趾下務其終百工不勸而亟庶役不徴而㑹¶
經始如雲成之不日夫其帯四郭五衢之陌踞重墉闤¶
闠之端福地砥平長垣雲矗髙門有閌大厦斯飛連廓¶
曲閣交軒對霤木磨而不雕土塗而不飾壯無僭侈以¶
約費為功儉無偪陋以浄居為寶法王宫殿近寶花之¶
域菩薩伽藍住金燈之地亦猶是也上座處𤣥寺主真¶
度維郍守慎等戒珠如月獨㓗麒麟之行法寶如山普¶
聞獅子之吼克諧善衆底定神居甘露飽而盈滿天香¶
<pb:KR4c0009_WYG_018-8a>¶
醉而圍繞于時陳項之老褒衣而博帯皤皤然相造而¶
諏曰久矣吾黨之惑也倥侗顓䝉情嗜横放恚愛我業¶
聰明不開日有忘其生生月無覺其滅滅一息之漏可¶
勝言哉而今舉足至於道場申臂及於浄土晝則目禪¶
誦之事夜則耳鍾梵之音何悮是生晚臻斯樂豈不思¶
天子至仁乎惻下人之昏墊遹上聖之昭軌假有相之¶
途詣無生之理灑冥澤於巳滅蒂𤣥根於未始百靈之¶
所依歸萬宇之所欣喜非獨陳而已矣盖神闢天聖開¶
<pb:KR4c0009_WYG_018-8b>¶
地世之祖也纂帝寶基皇統孝之主也殄僪狂破魔蘖¶
威無外也廣正典紹度門徳無大也通幽洞明兼麤該¶
精滂洋而行混濩厥成一収功而四善舉一推心而羣¶
願立咨如是則龍興之化曷有量哉夫業可大而蕪没¶
焉不貽於後事可尊而苞蘊焉不述於世臣子之罪也¶
敢請圖之然言語之不到者心識心識之不到者真如¶
二乗聞之而不見十地見之而未了而我云何能知能¶
說竊比六時之鳥七寶之樹是出乎和雅音聲是讃乎¶
<pb:KR4c0009_WYG_018-9a>¶
㣲妙功徳記其在處長者之金園銘其事因育王之石¶
柱其詞曰¶
聖皇在上於昭于天唐雖舊邦其命維新龍興返政滅¶
三暴臣少康非儗於舜為隣皇王烝哉(其/一)於廓𤣥教生¶
人户牖神化洒心小大稽首掌擎萬域潜移仁夀三代¶
之前盖未曽有最上乗哉(其/二)泱泱陳服韓侯道之奕奕¶
寳坊邦人造之天龍䕶持賢聖熙熙受福維祺帝心則¶
怡正理興哉(其/三)¶
<pb:KR4c0009_WYG_018-9b>¶
　　　唐玉泉寺大通禪師碑¶
撰夫總四大者成乎身矣立萬始者主乎心矣身是虛¶
哉即身見空始同妙用心非實也觀心若幻乃等真如¶
名數入焉妙言乖言說出焉真宗隠故如来有意傳要¶
道力持至徳萬刼而遥付法印一念而頓授佛身誰其¶
𢎞之實大通禪師其人也禪師尊稱大通諱神秀本姓¶
李陳留尉氏人也心洞九漏懸解先覺身長八尺秀眉¶
大耳應王伯之象合聖賢之度少為諸生遊問江表老¶
<pb:KR4c0009_WYG_018-10a>¶
莊𤣥㫖書易大義三乗經綸四分律儀説通訓詁音叅¶
吳晉爛乎如襲孔翠玲然如振金玉既而獨鍳潜發多¶
聞旁施逮知天命之年自拔人間之世企聞蘄州有忍¶
禪師禪門之法𦙍也自菩提逹磨天竺東来以法傳惠¶
可惠可傳孫璨僧璨傳道信道信傳𢎞忍繼明重跡相¶
承五光乃不逺遐阻飜飛謁詣虚受與沃心懸㑹髙悟¶
與真乗同轍繣指忘識湛見本心住寂滅境行無是處¶
有師而成即燃燈佛所無依而説是空王法門服勤六¶
<pb:KR4c0009_WYG_018-10b>¶
年不捨晝夜大師嘆曰東山之法盡在秀矣命之洗足¶
引之並坐於是涕辭而去退藏于宻儀鳳中始𨽻玉泉¶
名在僧録寺東七里地坦山雄目之曰此正楞伽孤峯¶
度門蘭若䕃松藉草吾将老焉雲從龍風從虎大道出¶
賢人覩岐陽之地就去成都華隂之山學来如市未云¶
多也後進得以拂三有超四禪昇堂七十味道三千不¶
是過也爾其開法大略則惠念以息想極力以攝心其¶
入也品均凡聖其到也行無前後趣定之前萬縁盡閉¶
<pb:KR4c0009_WYG_018-11a>¶
發慧之後一切皆如特奉楞伽遞為心要過此以徃未¶
之或知久視年中禪師春秋髙矣詔請而来趺坐覲君¶
肩輿上殿屈萬乗而稽首洒九重而宴居傳聖道者不¶
北面有盛徳者無臣禮遂推為兩京法主三帝國師仰¶
佛日之再中慶優曇之一現混處都邑婉其秘㫖每帝¶
王分座后妃臨席鵷鷺四匝龍象三繞時熾炭待礦故¶
對黙而心降時診飢投味故告約而義領一雨溥霑於¶
衆縁萬籟各吹于本分非夫安住無畏應變無方者孰¶
<pb:KR4c0009_WYG_018-11b>¶
能至爾乎聖敬日崇朝恩代積當陽初㑹之所置寺曰¶
度門尉氏先人之宅置寺曰報恩軾閭名鄉表徳非擬¶
局厭諠輦長懐虛壑累乞還山既聽中駐久矣衰憊無¶
他患苦魄散神全形遺力謝神龍二年二月二十八日¶
夜中顧命趺坐泊如化滅禪師武徳八年乙酉受具於¶
天宫至是年丙午復終於此寺盖僧臘八十矣生於隋¶
末百有餘歲未嘗自言故人莫審其數也三界火心四¶
部冰背榱崩梁壊雷動雨泣凡諸寶身生是金口故其¶
<pb:KR4c0009_WYG_018-12a>¶
喪也如執親焉詔使弔哀侯王歸賵三月二日冊諡大¶
通展飾終之義禮也時厥五日假安闕塞緩及𦵏之期¶
懷也宸駕臨訣至午橋王公悲送至伊水羽儀陳設至¶
山龕仲秋暨望還詔乃下帝諾先許冥遂宿心太常卿¶
鼓吹導引城門郎䕶監喪𦵏是日天子出龍門泫金櫬¶
登髙停蹕目盡逥輿自伊及江扶道哀候幡花百輦香¶
雲千里維十月哉生魄明即舊居後岡安神啟塔國錢¶
嚴飾賜逾百萬巨鐘是先帝所鑄羣經是後王所錫金¶
<pb:KR4c0009_WYG_018-12b>¶
榜御題華旛内造塔事尊重逺稱標絶初禪師形解東¶
洛相見南金白霧積晦於禪山素蓮寄生於坐樹則雙¶
林變色泗水逆流至人違代同符異感百日卒哭也在¶
龍花寺設大㑹八千人度二七人二祥練縞也咸就西¶
明道場數如前㑹萬迴苦薩乞施後宫寶衣盈箱珍價¶
敵國親舉寵費侑供巡香其廣福博因存没如此日月¶
逾邁榮落相推於戲法子永戀宗極痛慈舟之遽失恨¶
湧塔之遲開石城之嘆也不孤廬山之碑焉可作竊比¶
<pb:KR4c0009_WYG_018-13a>¶
子貢之論夫子也生於天地不知天地之髙厚飲於江¶
海不知江海之廣深强名無迹以慰其心銘曰¶
額珠内應匪指莫效心鏡外塵匪磨莫照海藏安静風¶
識牽樂不入度門孰探法要倬哉禪伯獨立天下功収¶
宻詣解却名假詣無所得觧亦都捨月影空如現於悟¶
者無量善衆為父為師露清熱惱光射昏疑冀将住世¶
萬夀無期奈何過隙一朝去之嗟我門人憂心斷續進¶
憶瞻仰退思付囑盡不離定空非滅覺念兹在兹敢告¶
<pb:KR4c0009_WYG_018-13b>¶
無學¶
　　　𤣥識闍廬墓碑¶
夫孝者法象乎天地感通乎鬼神故愛敬之中又有真¶
報哀戚之外更追冥福𤣥識禪師其人也厥姓桑氏其¶
先長樂人漢尚書洪之後曽祖梁州刺史諱千秋祖貴¶
鄉令韓信考文林郎名爽自前代無違徳基於累仁是¶
生逹者禪師智周萬物而理證本無願度四生而見滅¶
諸有以為空不離色體念子之慈業不忘縁起思親之¶
<pb:KR4c0009_WYG_018-14a>¶
孝乃於萬山北陌滎陽東原𦵏先考文林府君先妣王¶
氏負土成墳結廬其域置義井取施無求報鑄洪鐘取¶
聞而悟道修古寺造尊容取覩相生信若夫信生攝攝¶
生静静生定定生慧於生滅處得常住心於虛空中立¶
一切法其定慧之門乎禪師昔宴坐介山羣虎自擾今¶
經行宰樹四衆依徳至人凝寂雖罕見全象識者餘論¶
亦時存一隅篆美豐石寄詞短偈云爾¶
邈矣上徳行宻道髙哀哀父母生我劬勞禪心䕶念神¶
<pb:KR4c0009_WYG_018-14b>¶
足遊遨苦河雖廣曽不容舠甘井既渫利物無竭不増¶
不減不流不滯仁静而鍳智動而悦華鍾既鏗雄雄法¶
聲如来如去如滅如生不有奚得不為胡成寳地嚴飾¶
金山晃耀善惡無門惟人所召境因心起理慿思照懿¶
哉一心混成衆妙¶
　　　贈陳州刺史義陽王碑¶
昔髙祖之起唐侯革隋命太宗之威四海正萬邦作藩¶
帝家用建王國二十一族堯之昭也十有一宗文之穆¶
<pb:KR4c0009_WYG_018-15a>¶
也王諱琮字某文帝之孫紀王之子龍種異氣鳳毛秀¶
色仁義天啟徳威日就學無不究故齊王之𦙍以爵推¶
恩周公之子以才分政總角封義陽王弱冠邦歸州刺¶
史又守檀州又撫沂州若敖之舊荆人是懲單于之衝¶
胡馬自逺淮沂其乂拜國不空遭王運中微投於南海¶
書稱大法憫失土之諸侯禮不逃誅義無辜之王子某¶
年月日遘六道酷吏薨於桂林之野春秋五十神龍之¶
初興廢繼絶追贈陳州刺史王生不得志没受遺榮信¶
<pb:KR4c0009_WYG_018-15b>¶
乎才之短長不如命之豐約徳之輕重不如藝之厚薄¶
有美季子豫州刺史行休髫髪覊孤託身炎厲藐是餘¶
慶巋然獨存泣血上請迎喪逺裔開元四年二月至桂¶
林王同氣三人徃偕遇禍殯殮無主封樹缺如歲月茫¶
茫盡為野草問隣毋而失處訪樵童而莫識議者以為¶
不可復得宜招魂而𦵏行休拊心蒼昊誓不徒還乃掃¶
亭館設地席絜齋懇惻覬乎幽報遂慿夜髣像曲示其¶
端夢魯王乗舟舟分為兩既而適野見東洲中斷因忽¶
<pb:KR4c0009_WYG_018-16a>¶
悟焉隂隠微明率此類也又靈堂鏁莖一夕自屈管上¶
有三指凹迹一竒二並其旁䥫生文理布列成卦衆駭¶
其異使善易者張法蓍之曰屈者於文為尸出指者於¶
義為指蹤一竒二並三殯近闊若引渦山揆之可以察¶
先王之心矣考夢協吉定處尅辰以其月二十八日於¶
桂城東洲發見神柩舉體咸備而一節闕焉行休甚痛¶
惋若自毁裂其夜又夢王告在南洛州厥明直舊殯而¶
南十有九歩沙洲痕下掘而得之安合如故他日北郭¶
<pb:KR4c0009_WYG_018-16b>¶
之外収併二叔父焉於是乎驗蓍夢之有徵也孑孑三¶
旐連舳歸飛遥遥百越經途瞻嗼零桂人以為美談夫¶
至孝潛通精魄昭應果虛無之見推歩而有必窈冥之¶
體尋求而致雖前誌所詳未有幽感反覆若斯之昕矣¶
以某年月日陪𦵏於昭陵栢城妃汝南周氏祔焉禮也¶
妃考曰駙馬都尉梁郡襄公妣曰臨川大長公主宗周¶
𤣥胄大公自出左右圖史循環法度邦有好逑室先偕¶
老以王之故薨於掖宫初永昌之難王下河南獄妃録¶
<pb:KR4c0009_WYG_018-17a>¶
司農寺唯有芳氏屝屨布衣徃来供饋徒行顇色傷動¶
人倫中外咨嗟目為勤孝王二子配在嶲州及六道使¶
之用刑也長曰行逺以冠就戮次曰行芳以童當捨芳¶
啼號抱逺乞代兄命既不見聽固求同盡西南傷之稱¶
為死悌君子謂勤孝者仁之厚也死悌者友之難也感¶
神者誠之至也此三者有以見義陽之義方賢妃之内¶
訓繼體之崇徳夫如是淳美上歸夫本朝盛烈延耀乎¶
邦族安可闕而不飾碑版無文而巳哉銘曰¶
<pb:KR4c0009_WYG_018-17b>¶
髙丘白雲維堯大理函谷紫氣維周柱史百代福流千¶
齡運起冨有海内貴為天子聖帝才子於穆紀王賢王¶
祚𦙍倬哉義陽慎徽九徳九徳有常允釐三郡三郡以¶
康明夷于飛丹崖之下梁木其壞桂林之野不識阡陌¶
無存松檟于以求之人無知者哀哀孝子眷眷靈夢語¶
妙常閤文微甄仲南洛占從東州億中舊穸移編新棺¶
改贈既克返𦵏以祚山陵卜云其吉神心允慿人非地¶
是迹謝名稱青青松栢不顯不承¶
<pb:KR4c0009_WYG_018-18a>¶
　　　題贈太尉益州大都督王公神道碑¶
維天命帝子萬邦維坤配地母萬物以親九族后父之¶
屬尊以叙百官開府之班最執謙徳而光重地者則祈¶
國公其人也公諱仁皎字鳴鶴太原祁人王子上賔天¶
啟靈仙之族司徒衛漢大忠義之門盛徳之後仁賢繼¶
出曽祖景孝隋屯田侍郎祖詮歙縣男贈汾州刺史考¶
文洎贈右僕射纉戎前烈啟迪後人公之生也膺汾霍¶
之禎體敦龎之度禮樂狃於代襲忠孝萌于自然克寛¶
<pb:KR4c0009_WYG_018-18b>¶
克恭不激不慠鍳窮未兆而飬之以䝉智周無際而處¶
之以黙故質勝於文行過於譽其隠徳也三年不鳴其¶
㑹時也一日千里初以翊衛調同州叅軍換晉州司兵¶
應将帥舉授甘泉府果毅遷左衛中郎将上昇春宫后¶
正妃壼擢将作大匠事時工練八材孔修轉太僕正卿¶
騶訓車攻六飛如舞先天内禪引伸外戚懐柔畏滿厭¶
劇思閒公既深辭以職事上亦優之以散秩加特進禮¶
異羣公拜開府儀同三司䇿上柱國封祁國公邑户三¶
<pb:KR4c0009_WYG_018-19a>¶
千實户三百公於是寓情宴喜簡跡朝行入告嘉猷宻¶
而人莫窺也隂薦多士晦而人莫知也不自異於當路¶
毎同塵於衆流常語所親曰明明天子擇賢共理瑣瑣¶
姻婭則無膴仕不識不知樂我而巳善矣夫人臣位極¶
遇莫大焉王曰外舅厚莫重焉而能明道莫昧進道若¶
退事不事而懸解為不為而理㑹一以無目牛之全一¶
以無亢龍之悔所謂言合古行中權歟後之人慎終始¶
而保福禄者固将沿通波而蹈髙軌也享年六十有九¶
<pb:KR4c0009_WYG_018-19b>¶
開元七年四月戊寅薨於京師皇上悼焉設次大臨輟¶
朝累日榮之以華衮寵之以飾終追贈太尉益州大都¶
督賜東園秘器唅襚贈錫率加常禮乃命尚書彭城劉¶
知柔攝大鴻臚俾之監護京兆少尹崔琬介焉申命詹¶
事南安侯龎承宗持節弔祭左庶子自知慎倅焉公卿¶
命士更弔迭唁溢巷填街為之縞素粤以十月初吉𦵏¶
昭宣公羣官執綍祖奠國門如前㑹夫天作聖合必起¶
大邦故軒妃美于西陵周婦表於東海公藩衍之慶祚¶
<pb:KR4c0009_WYG_018-20a>¶
𦙍二十或哲或謀或肅或乂永錫之類也如是元女祥¶
發望雲業叅練石内被螽斯之徳外偃關睢之化門風¶
之至也如彼長子惟力戴君畢心禦侮奉雷雲之㑹懸¶
日月之初庭訓之致也如此髙陽有才子八族我盈其¶
二武王有理臣十人家出其兩稽諸舊史罕或前聞若¶
乃積三盛事而重之以純徳篆於金石垂於億萬宜哉¶
其文字光華撰録㫖要則皇帝所為也詞臣奉詔作之¶
其銘曰¶
<pb:KR4c0009_WYG_018-20b>¶
於穆祁公誕靈信厚有倬其慶天之外舅髙以卑牧盈¶
将沖守忠焉孝乎没而不朽人之忠孝其徳不回天俾¶
純嘏大福時来貴踰九列榮並三台祚之𤣥社帝曰欽¶
哉祁公之徳柔嘉維則令儀令色小心翼翼如何昊天¶
喪此邦式休問其永豐石是刻我思肥泉孝心罔極¶
　　　贈太尉裴公神道碑¶
星辰懸象所以殷時布氣然而行不言之道者天也文¶
武用才所以勤官定國然而致無為之理者帝也當髙¶
<pb:KR4c0009_WYG_018-21a>¶
宗之休運任名世之良臣清九流而闢四海代天工而¶
張帝德歴選前哲豈多乎哉公諱行儉字守約河東聞¶
喜人也其先出乎嬴姓伯翳之後也秦則裴侯始封漢¶
則侍中受職魏晉之代鬱為盛門八裴方於八王聲振¶
海内三子尊為三祖望髙士族自冀州刺史徽至公十¶
二代中軍将軍雙虎至公六葉代無違徳不隕厥問者¶
已太王父伯鳳周驃騎大将軍光汾二州刺史琅琊郡¶
開國公大父定髙大将軍馮翊郡守襲琅琊郡公諸侯¶
<pb:KR4c0009_WYG_018-21b>¶
受封山河傳國天子共理循良克家考仁基隋左光禄¶
大夫以隂圖王充仗義舊主遭時不利玉折名揚聖唐¶
龍興旌㳤勵節贈原州都督命諡曰忠盖春秋之褒也¶
公清明本乎世徳正性出乎胎教氣潤河靈貌雄岳立¶
仁孝之道天生而知将相之氣與年俱長以髙䕃為𢎞¶
文生絶事篤學累年不舉房僕射異而問焉對曰隋室¶
喪亂家乏典籍館有良書探討未遍故少留耳梁公驚¶
曰驥子志氣凌雲當一日千里其早為通人之目也如¶
<pb:KR4c0009_WYG_018-22a>¶
是明經補左屯衛倉曹詔舉轉雍州司士遷金部户部¶
二貟外歴都官郎中長安令明慶中與長孫太尉褚河¶
南論及中宫廢立國家憂患有公伯寮讃行於季氏出¶
為西州史又改金山副都䕶又拜安西大都䕶西域從¶
政七年間窮荒舉落重譯向化我之獨賢邉之多幸乾¶
封歲徴為同文少卿尋除司列少常伯官復舊號為吏¶
部侍郎加銀青光禄大夫自居銓管大設綱綜辨職量¶
才審官序爵法著新格言成故事上元中長星出天秃¶
<pb:KR4c0009_WYG_018-22b>¶
髮入塞詔公為洮州道左軍總管又為秦州鎮撫右軍¶
總管並受元帥周王節度雖祭公有諫耀武之士不行¶
而方叔帥師来威之道備矣儀鳳二年十姓可汗匐延¶
都支李遮匐潜搆犬戎俶擾西域朝廷慿怒将行天討¶
公進議曰敬𤣥敗績於茅戎審禮免胄而入狄豈可絶¶
域更勩王命今波斯王亡侍子在此若命史冊立即路¶
由二蕃便宜取之是成禽也髙祖善其計詔公以名冊¶
送波斯兼安撫大使公徃蒞遺愛洽於人心是行也百¶
<pb:KR4c0009_WYG_018-23a>¶
城故老望塵而雅拜四鎮酋渠連營而諮酒一言召募¶
萬騎雲集公乃解嚴以反諜託獵以訓旅誤之多方聞¶
其無備裹糧十日執都支於帳前破竹一呼鉗遮匐於¶
麾下華戎相慶立碑碎葉盖美克雋不殺而用謀安人¶
以徳而去害廓氛祲於地表燀皇靈於天外充國有屯¶
田之頌竇憲有燕山之銘詢兹逺略彼何㣲也遷禮部¶
尚書加上柱國又特恩降命兼右衛大将軍夷典秩宗¶
神必據我文昌有将天道存焉調露中單于可汗伏念¶
<pb:KR4c0009_WYG_018-23b>¶
外叛大鴻臚蕭嗣業喪律詔公為定襄道大總管軍至¶
朔州斥候相接匈奴故態狃刼糧以餧師神将出竒張¶
虛勢以陷敵乃偽轉運伏其壮士示羸師以行援隠精¶
騎以躡迹寇果大下援兵驕虜益驁自為得色驅此車¶
牛憩彼井泉於是箱中兵起千弩齊發要路騎飛一息¶
而至羣胡顛沛殺傷滿野從兹饋運路無驚者觀夫大¶
漠無晲穹廬靡所追之逃遁捨之慿陵費日老師兵家¶
所病公潜使緩頬均其利心深圖既入狼意亦改及委¶
<pb:KR4c0009_WYG_018-24a>¶
罪衙官隂送降状公宻上其事人莫知之及如其期舉¶
國歸附煙塵大起師徒惶惑公徐使令軍曰此是伏念¶
執温傳来降非他寇也俄而銜壁轅門釋縛納欵帝嘉¶
厥勲命尚書崔知悌乗驛勞軍備禮獻凱䇿勲定日程¶
務挺張䖍勗者行軍之偏将也訴言子營逼逐方降大¶
軍又屬秉鈞忌才下上其手公曰雖不逮羣師之讓力¶
猶恥二王之競功今而殺降後無来者乃封公聞喜縣¶
開國公而伏念温傳皆戮都市是年也伏念弟元珍擁¶
<pb:KR4c0009_WYG_018-24b>¶
其餘種復叛則天稱制追正宿枉贈伏念太僕卿程張¶
諸家别故夷族君子以為神理之不可誣也永淳元年¶
詔公為金牙道大總管未行遘疾四月二十八日薨於¶
京師延夀里春秋六十有四長子貞隠早卒嫡孫𤣥叅¶
嗣封藐視諸孤哀哀童幼髙宗悼焉贈幽州都督賜㓙¶
儀還鄉䘮𦵏官供禮部郎中監護窀穸之數率禮有加¶
别出留守委皇太子擇六品京官一人檢校家事五六¶
年間待兒孫稍成長日停寵極哀榮禮之厚者澤及存¶
<pb:KR4c0009_WYG_018-25a>¶
没義莫重焉太常議諡博古多能文武表式曰憲其十¶
月𦵏我憲公於聞喜之東良原禮也神龍中興朝思舊¶
德贈公揚州大都督開元孝享宰嗣延恩贈公太尉生¶
不登乎台階殁追位乎霛宰序四時於下地調三光於¶
上天聖人神教意在兹乎公志堅慮精神勇識澈藝必¶
討本學皆覩奥又善測候雲物推歩氣象鬼無遯謀靈¶
不藏用著文集二十巻造草字數千文皆寶傳人間以¶
為世法又撰選譜十巻又為軍營行陣部衆料敵等三¶
<pb:KR4c0009_WYG_018-25b>¶
十六訣大聖天后令秘書監武承嗣就家収進以為秘¶
術豈比馬卿浮華唯留封禪之草劉安虛誕空傳鴻寶¶
之書而已哉加以汲引沉淪推奨氣類虛懐而襟帯不¶
設𢎞亮而藏府洞開故虎旅雲從詞林響應若毛羽之¶
崇麟鳳衆川之長江河也在選曹見駱賔王盧照隣王¶
勃楊炯評曰炯雖有才名不過令長其餘華而不實鮮¶
克全終見蘇味道王劇嘆曰十數年外當居衡石後各¶
果如其言在軍麾擇帳下之士則有張知運薛訥閻敬¶
<pb:KR4c0009_WYG_018-26a>¶
客甘元暕裴恩諒王智方吕休景劉𤣥意引偏裨之将¶
則有程務挺張勗王方翼崔智&KR0559;党金毗郭侍封等凢¶
所進拔盡為名将此則有道之人倫武侯之賞鑑也公¶
之送波斯也入莫賀延磧中遇風沙大起天地暝晦引¶
導皆迷公因命息徒至誠䖍禱徇於衆曰井泉不逺須¶
臾風至氛開有香泉豐草宛在營側後来之人莫知其¶
處此乃耿恭之拜井商人之化城也公在禮闈勑賜善¶
馬及寶鞍令史奔馳馬倒鞍破懼而逃罪公使召之曰¶
<pb:KR4c0009_WYG_018-26b>¶
知汝誤耳又平郡支遮匐大獲珍異酋長将吏請遍觀¶
焉有馬腦大盤希代寶也隨軍王休烈捧盤跌倒應時¶
而碎叩頭流血惶怖請死公笑曰事有不意何至重玉¶
而害人乎此又文饒之含容邴吉之仁恕也公西擒都¶
支北降伏念前後錫馬五百疋僮二百人金銀器物三¶
千品錦&KR0290;織皮六百段公受置庭中旬日散盡此又趙¶
奢之待士田文之市義也若夫知人以為本感通以為¶
行善貸以為常散積以為樂古之友道者嘗從事於斯¶
<pb:KR4c0009_WYG_018-27a>¶
矣公元夫人河南陸氏兵部侍郎爽之女也陸氏卒繼¶
室以華陽夫人庫狄氏有任姒之徳班左之才聖后臨¶
朝召入宫闥拜為御正中宗踐祚歸飬私門歲時致禮¶
媧后補天進叅十亂少康嗣夏退協三從晉朝公卿列¶
拜虞譚之母周官音注近出韋逞之家皇上臨極旁求¶
隂政再降綸音将留内輔夫人深戒榮滿逺悟真筌固¶
辭羸政超謝塵俗每讀信行禪師集録永期遵奉開元¶
五年二月四日歸真京邑其年八月遷窆於終南山䲭¶
<pb:KR4c0009_WYG_018-27b>¶
鳴堆信行禪師靈塔之後古不合𦵏魂無不之成遺志¶
也長子叅𤣥官至涇鄧二州刺史聿脩厥徳人亡道存¶
次子延休汾州汾水令世載文雄家乗草聖次子慶逺¶
協律郎深逹禮樂克和神人咸負長才同淪短運季子¶
光庭侍中兼吏部尚書輔政邕煕致君堯舜孝理發乎¶
陵廟仁澤遍乎松檟是故妻以夫榮母以子貴尚書先¶
贈方伯申命上公夫人舊封華陽増號晉國詩云文武¶
吉甫萬邦為憲上公有焉又曰彼美孟姜徳音不忘小¶
<pb:KR4c0009_WYG_018-28a>¶
君有焉孝經云立身行道以顯父母侍中有焉合三徳¶
而為家横百世而濟美信可以言時稱代鏤石刋金者¶
歟神道前銘薛令所撰且有後命俾余係述馬遷世家¶
益孟堅之一傳劉寛表墓並伯喈之兩碑報徳教忠俱¶
傳不朽銘曰¶
天生亞聖祚此王國文綜九流武叅七徳柔逺服叛窮¶
西盡北赫我皇靈去其蟊賊仁則不逺智何不周如山¶
之峻如川之流術與神合藝将道遊書来懸帳賦出登¶
<pb:KR4c0009_WYG_018-28b>¶
樓司馬軍陣官人綱紀帝嘉常伯國于聞喜室有令妻¶
家成克子社金傳世桓珪守祀神為上台永介邦祉¶
　　　故開府儀同三司上柱國贈揚州刺史大都督¶
　　　　梁國公姚文貞公碑奉勅撰¶
叙曰八柱承天髙明之位定四時成歲亭育之功存畫¶
為九州禹也堯享鴻名播時百榖棄也舜稱至徳由此¶
言之知人則哲非賢罔乂致君堯舜何代無人有唐元¶
宰曰梁文貞公者位為帝之四輔才為國之六翮言為¶
<pb:KR4c0009_WYG_018-29a>¶
代之軌物行為人之師表盖維岳降神應時間出者也¶
公諱崇字元之姚姓有虞之後逺自吳興近徙于陕今¶
家洛陽焉烈考長沙文獻公樹勲王室建旟嶲府公紈¶
綺而孤克廣前業激昂成學榮問日流武庫則矛㦸森¶
然文房則禮樂盡在弱冠補孝敬挽郎又制舉髙第歴¶
佐濮鄭並有聲華入為司刑承天授之際獄吏峻宻公¶
持法無頗全活者衆進夏官員外郎郎中侍郎朝廷曰¶
能遂掌軍國遷鳳閣侍郎監脩國史兼相王府長史始¶
<pb:KR4c0009_WYG_018-29b>¶
則天人讓王承置醴之顧終以飛龍利見延驂乗之恩¶
自時厥後恒當大任凡三處兵部尚書三入中書令一¶
為禮部尚書左庶子又肅政大夫總靈武軍兵馬又司¶
農卿知隴右監牧司出典亳宋常越許申徐潞揚同十¶
郡景雲初以蕃邸舊寮封梁國公食賦百室公性仁恕¶
行簡易虛懐汎愛而涇渭不離真率徑盡而應變無窮¶
常推是心以御於物故所蒞必甿庶風偃驁佷化從言¶
不勵而教成政不威而事理去思覩頌来暮聞歌既登¶
<pb:KR4c0009_WYG_018-30a>¶
邦政卒乗輯睦及在宗伯神人允諧今之中書是為理¶
本謀事兼於百揆論道總於三台公執國之鈞金玉王¶
度大渾順序休徴来臻懋徳格天名遂身遜拜開府儀¶
同三司崇其秩逸其志也初太夫人在堂公受任西掖¶
頗限扃禁求侍晨昏優詔既許尋令還職公固請以泣¶
制曰家有令弟足慰母心國有棟臣安可暫闕其後剖¶
符江表敦諭起復衰麻外墨欒棘内毁變禮中權通識¶
所貴神龍之首與聞興復疇其井賦累讓而停夫以革¶
<pb:KR4c0009_WYG_018-30b>¶
故鼎新大来小徃得喪而不形於色進退而不失其正¶
者鮮矣君子曰忠不忘親仁也哀不違事義也讓功辭¶
邑禮也濟代全名智也仁以長人義以和下禮以安上¶
智以周身宜其光輔四帝軒冕三紀池䑓琴筑優游暮¶
齒傳爵土於祚𦙍保禄位於終始矣享年七十有一開¶
元九年九月寢疾薨東都之慈惠里皇上悼焉國人慕¶
焉撫牀輟舂曽未云比制贈揚州大都督諡曰文貞禮¶
也十年二月𦵏於萬安山之南原在疾也王人賜膳御¶
<pb:KR4c0009_WYG_018-31a>¶
藥視醫于薨也中使弔臨羽儀哀送君臣之義厚莫重¶
焉子弁奕思綴遺美以寘㒺極有詔掌文之官叙事盛¶
徳之老銘功将以寵宗臣揚英烈帝乃洒恩仙翰鏤澤¶
豐珉日月照臨於佳城烟雲變態於神道寶其文字别¶
為羣玉之山禁其樵蘇即表三司之墓銘曰¶
源深自虞𣲖别從吴避地魯陕居家洛都神明逺契岳¶
瀆冥符翊聖斯偶生賢不孤仁将勇濟孝與忠俱學仭¶
攅植文鋒迅驅纔安卑位即騁長途唯實唯有若虛若¶
<pb:KR4c0009_WYG_018-31b>¶
無再三軍國一二訏謨戎柄尤重王綸最樞兼司任切¶
久政榮如黼藻彌煥丹青靡渝以寛容物以鍳分區外¶
或形放中恒禮拘箴雖誡口静亦㤀軀但覩渾璞誰詳¶
瑾瑜伊咎尺寸管樂錙銖名正身遂言誠願孚方辭漢¶
禄更辱齊組既積而散窮懽盡娱川歸東極日去西晡¶
上惻旅扆旁悲路衢藍田美玉荔浦明珠載廣休慶爰¶
彌典謨豐碑乃立盛業其鋪帝念頻軫仙毫特紓鐫金¶
刻石鳳篆龍圖七耀光動三泉澤濡銓能叙事理鬱詞¶
<pb:KR4c0009_WYG_018-32a>¶
敷求舊銘實慙殫恧蕪緬思雲霧尚想江湖有道之德¶
其何以踰延陵之墓空此嗚呼存沒終始遐哉邈乎¶
　　　太子少傅蘇公神道碑¶
維唐景雲元年嵗在庚戌十一月巳已太子少傅許國¶
蘇公薨於崇仁里之私第春秋七十有二嗚呼哀哉(一/無)¶
(此二/字)粤明年三月已酉朔𦵏我公於武功之先塋禮也¶
公諱環字昌容京兆武功人也其先出自帝髙陽厥𦙍¶
曰黎實勤火正逮昆吾之子始封於蘇以國受氏公其¶
<pb:KR4c0009_WYG_018-32b>¶
後也暨漢平陵侯子侍中嘉魏侍中則晉尚書遯聨華¶
國圖代載明徳公髙祖周度支尚書封國公諱綽立言¶
成務垂法後王曽祖隋尚書僕射開府儀同三司雍州¶
牧諱威嘉謩成績懿于當代大父隋尚書職方郎中鴻¶
臚卿諱夔理綜羣品識覃衆妙烈考秘書丞沁台二州¶
刺史追贈岐州刺史諱某遊藝聚學素風不隕(一作/潰)公¶
系上聖之遐緒鍾盛徳之衆茂資元和以體仁穆清明¶
以成美初孩而孤禀絳郡夫人之慈訓幼而岐嶷聰敏¶
<pb:KR4c0009_WYG_018-33a>¶
冠常始讀山棲志一覧便誦及長博通經史尤善屬詞¶
年十八進士髙第補寜州叅軍轉恒州司法丁絳郡夫¶
人憂自中出渉寒從至京兆哭不絶聲性以禮全形以¶
哀瘠左庶子張大安以孝悌上聞服闋拜恭陵丞轉相¶
王府録事王改封豫官亦隨府上帝即拜朝散大夫尚¶
書水部員外郎未幾兼侍御史淮南亷按俄轉夏官員¶
外郎兼官尹丞歴水部祠部郎中兼判司理事以親聨¶
出為朗州刺史轉歙州刺史武興令檢校冀州刺史累¶
<pb:KR4c0009_WYG_018-33b>¶
遷汾鼎同汴揚陜以累最入為尚書又拜右丞加銀青¶
光禄大夫遷尚書左丞户部尚書又拜侍中京師留守¶
兼理寃滯車駕還京持節河北安撫加金紫光禄大夫¶
轉吏部尚書東都留守尋追還守本職尋拜尚書右僕¶
射同中書門下三品封許國公修國史今上踐祚拜尚¶
書左僕射屢抗疏乞骸優答不許拜太子少傅公長子¶
頲歴給事中中書舎人嘗與公聨侍紫墀接機黃閣前¶
後之拜近古未有公體道貞固立志簡直多識前言遍¶
<pb:KR4c0009_WYG_018-34a>¶
詳舊事自周隋損益家牒可紀公則紹之罔不畢綜故¶
閨門之内孝悌成則朋友之間忠信克舉其在叅佐也¶
婉欒柔嘉醜夷不争其事藩邸也從容諷議賔寮是仰¶
四為郎而彌綸之功布于省閣九為牧而循良之績著¶
於州郡周旋二轄焞燿文昌迴翔兩宫耀爍巖廟版圖¶
國之信而五教在寛冢宰人之紀而九流式叙左右端¶
揆盡訏謨之略東西掖闈備忠讜之美德逾盛而心益¶
下位彌大而行益恭用能髙而不危長守富貴考父三¶
<pb:KR4c0009_WYG_018-34b>¶
命謙光數朝平仲一心中孚累聖非至徳淑慎疇至此¶
哉夫其仁恕篤宻清㢘簡惠躬儉約以自持蹈名教以¶
檢物禄以周給不積于家財以睦親必均于衆故義廣¶
而私謁之徒阻名揚而兼濟之道宣兹亦叔敖之賢國¶
僑之懿也幾深通志精晤黙識然文以遮跡(一作/實)靡徇¶
其華學以辨微固伸於巳故始終機揆舉無遺䇿斯又¶
子房之智孔明之能也造膝沃心務存匡救引過稱善¶
不近於名故聲聞於天而口無擇績宣於事而心罔專¶
<pb:KR4c0009_WYG_018-35a>¶
盖叔子之仁孔子之慎也兼斯衆善以享明徳方将三¶
階載理兩宫更曜天命不佑奄忽遷殂朝喪其楨人隕¶
所戴天子悼焉臨遣大府卿李從逺䇿書弔祭輟朝三¶
日有司備禮發哀追贈司空荆州大都督賻絹八百段¶
米粟八百石凶事𦵏事並官給賜東園秘噐大鴻臚卿¶
監䕶官為立碑皇太子别次發哀遣洗馬弔祭賻物二¶
百段羲和擇日太常考行朱旗載路班劔啟行哀榮之¶
禮備矣諸侯之孝終矣公家代尚儉載在縑竹是(疑作/其)¶
<pb:KR4c0009_WYG_018-35b>¶
生也門無主賔堂無雜客其終也塋無封樹隧無碑表¶
大漸之始遺令遵行頲等泣血受命罔有踰越雖逼朝¶
㫖不旌墳壙建碑於塋北一十五里故文藝之行經緯¶
之迹雖備於國章布在人口懼違先訓皆略而不書中¶
書侍郎同中書門下平章事范陽張公雅俗之鎮具曕¶
令徳文章之雄談者為楷偉公道徳之首徽猷可行刋¶
石紀頌穆如清風頌曰(一作其/詞曰)¶
斤斤蘇公正體(張集作/體正)含道禀靈淳粹為唐元老忠以¶
<pb:KR4c0009_WYG_018-36a>¶
衛主孝以立身文以經國惠以安人司牧九郡九郡爰¶
静平章百工百工爰整千載典憲三朝綱領上纂先人¶
五代相國下垂餘慶七子令徳帝謂庭碩伊公是似(一/作)¶
(以/非)接侍玉墀序拜金戺聨華叠潤佐我天子於戲彼蒼¶
國幹之亡地頽五嶽天折三光備禮詔𦵏羣官㑹喪掌¶
史司徳刋銘路傍¶
　¶
　¶
<pb:KR4c0009_WYG_018-36b>¶
　¶
　¶
　¶
　¶
　¶
　¶
　¶
　張燕公集巻十八¶
