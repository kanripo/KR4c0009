# -*- mode: mandoku-view; -*-
#+TITLE: 張燕公集
#+DATE: 2015-08-24 23:45:53.398907
#+PROPERTY: ID KR4c0009
#+PROPERTY: BASEEDITION SBCK
#+PROPERTY: JUAN 卷二十二
<pb:KR4c0009_WYG_022-1a>¶
欽定四庫全書¶
　張燕公集巻二十二¶
　　　　　　　　　　　　　唐　張説　撰¶
　　碑文　碣文　碑尾文　石柱銘¶
　　　和麗妃神道碑銘奉勅撰¶
舊史云軒轅帝宫次星具黄龍之體郊媒神祀次妃成¶
𤣥鳥之命非聖也莫能法天非天也莫能感聖則有相¶
乎坤而母乎震齊乎古而合乎天跡雖秘絶猶可測而¶
<pb:KR4c0009_WYG_022-1b>¶
言也麗妃趙氏天水人也麗者以華美為貴妃者以配¶
合為尊易云日月麗天傳稱星辰為度麗加妃號自我¶
為初原夫八駿勤周肇有封姓三軍霸晉乃蕃卿族設¶
寳符而開國曳珠履而成家果騐成宣之後不乏文忠¶
之慶堯門昭殿何代無人暨乎紫氣上通瑶臺獨立楚¶
宫選美納良袂於神雲漢掖求才進團扇於明月故坐¶
而論教則位比三司動而具瞻則儀刑六列者矣先将¶
軍以恩澤授職太夫人以有禮封鄭流車躍馬豈無甲¶
<pb:KR4c0009_WYG_022-2a>¶
觀之親湫宅閒門不有椒房之勢探風揆化憂國如家¶
故聖人有以尚其徳也躬親繭館義形熊檻退席以愛¶
禮樛木以廣恩望古難臻之地必為常踐之域故聖人¶
有以嘉其志也懸象告沴經時寢疾在䝉被之辰荅還¶
輦之問生可捐於浮假心獨係扵𤣥貞神徃上清願承¶
恩而入道形歸下土期去禮而薄𦵏慈顔同氣奚敢為¶
言皇上閔而許之咨嗟不已開元十四年春秋三十有¶
四七月十七日𦵏扵春華殿殯扵龍興觀之精屋示以¶
<pb:KR4c0009_WYG_022-2b>¶
出家從道例也命河南尹監䕶河南令副焉䘮𦵏務約¶
成遺語也二十六日窆扵故都之後邙山之陽孺慕承¶
華凄凉薄室列薤歌於東路迴容衞扵北山夀堂一閉¶
兮凡聖等人代同悲兮修短間月帔雲衣襚以神仙之¶
服上房陶簋旋扵造化之初此皆聖主之曲成賢妃之¶
夲志何必雲陽山下别起通靈之臺未央宫中虗立致¶
神之帳若夫易名之典考行是存帝諡曰和禮之貴也¶
氣之和者生萬物聲之和者孕八音魂知後命感聖恩¶
<pb:KR4c0009_WYG_022-3a>¶
乎有詔史臣恭銘内職事出彤管辭無華飾冩樂池之¶
永傷寄瑶山之㒺極銘曰¶
帝妃佐后實掌隂教八月選才千金聘貌禮獻絲繭詩修澣濯婦¶
政可尊嬪風須效皎皎漢女為皇降靈娥娥邦媛順道之經結以¶
印綬華光後庭帶之弓䪅朗潤前星退述潛運夙承嘉奨謙苦¶
中京﨑嶇上黨金鏡開目明珠耀掌心方樂於時泰魂奄悲於¶
化往紫雲衣兮霓裳送美人兮北邙白壌宫兮青松苑去君恩¶
兮日逺秋風急兮霜天草木黄兮野田滅香容於空槨留畫¶
<pb:KR4c0009_WYG_022-3b>¶
像扵甘泉春秋以麗和之二字獨褒美扵千年¶
　　　　鄎國長公主神道碑¶
臣聞堯有娥英致九族之敦序舜有霄燭動百里之光¶
耀大聖之後天必縱之積善之家神所慶矣豈惟上帝¶
之女雲漢為靈平王之孫肅雍其徳連華前志世有其¶
人皇唐鄎國長公主者睿宗之第七女也母曰崔國妃¶
搆累聖而成門合濟美而為室藴乾坤之純粹演日月¶
之清眀神媛誕靈常言所絶免懐之嵗天奪聖善不食¶
<pb:KR4c0009_WYG_022-4a>¶
三日哀比成人文母流胎教之慈曽子得生知之孝由¶
是宫闈延矚邦國逺聞及乎玉笄耀首油駢在馭錫之¶
美地邑以荆山求之令族嬪扵薛氏爾其居玩圖史動¶
修法度服其澣濯恭儉之教興鼓其琴瑟敬讓之風被¶
其行已也安親恵下之謂仁敬宗合好之謂義降貴接¶
卑之謂禮恕情周物之謂智推心而行罔不該備其理¶
家也侍饍饔餗之均和主饋醴&KR0755;之品齊絲竹五音之¶
㣲靡纂組九華之縟麗經目所渉莫不精詣每至三元¶
<pb:KR4c0009_WYG_022-4b>¶
上賀五日中參進對詳華折旋舒婉故以式瞻貴里儀¶
範通門如千花之泛恵風百卉之涵膏露窈窕之儀克¶
舉蕃衍之福大來有男子四女子五瑶碧生堦芝蘭滿¶
室也習禮眀詩目漸庭闈之訓銀章艾綬地連恩澤之¶
侯自先朝&KR1794;扆之辰迄今公主成笄之日外降過制内¶
疾餘哀手寫金字梵經三部躬繡綵線佛像二鋪貝葉¶
真偈現心相於銀鈎蓮花妙容呈意生扵玉指孝思惟¶
則道逺乎哉開元繼眀推恩由已進封鄎國長公主食¶
<pb:KR4c0009_WYG_022-5a>¶
邑一千百戸田賦廣而彌儉禮秩尊而益恭其後君子¶
晨歌夫人晝哭未亡為稱生意盡矣撫視遺孤持守栢¶
舟之誓志期剃落永從柰苑之逰朝制斷恩改降鄭氏¶
陵谷可移隋和之徳不昧寒暑有遷松筠之性如一均¶
養七子庥䕃二宗汾隂之室㤀亡滎陽之黨相慶既而¶
善福虛應寝疾彌留盡國醫之技逺方畢至供御府之¶
藥中使相望命之必至不可支也堂邑山林忽焉瘁色¶
平陽歌舞適足愁人開元十三年二月庚午薨扵河南¶
<pb:KR4c0009_WYG_022-5b>¶
縣之脩業里春秋三十有七震悼紫庭哀傷朱邸傾家¶
若墜舉國同悲有詔光禄卿孟温禮監護䘮𦵏京兆尹¶
馮延休副焉窀穸之禮一如凉國公主故事夏四月恩¶
㫖陪𦵏扵橋陵不祔不從古之道也皇上念同氣之致¶
美感閲川之永謝恨棠華之半缺悲瑶草之先化乃命¶
國史昭銘懿迹降恩禮扵雲露寫哀詞扵金石水非湘¶
渚還起帝子之祠山是洽陽即封天妹之塚銘曰¶
帝系白雲仙源紫氣張家成國承天作貴赫赫聖祖曰¶
<pb:KR4c0009_WYG_022-6a>¶
文曰武皇皇睿宗一變萬邦挺生淑媛慈和孝恭清矑¶
如神蛾眉無雙邸第立官湯沐建封爰及笄總禮施環¶
珮鳴鳳獻祥乘龍擇對帝唐降女天乙歸妹珠玉過庭¶
蘋蘩正内蛟門早閴龍湖忽上無地何載無天何仰金¶
殿書經華絲繡像欲報之徳昊天罔極孰是言歸良人¶
永違銀爐烟斷羅幕霜飛懇願毁形託身壊衣不諒人¶
只改嬪他士禀命曰從從人曰順息媯繩楚懐嬴霸晉¶
反經合權與道同韻燠休二室均歡等潤四海謐清九¶
<pb:KR4c0009_WYG_022-6b>¶
族和平萬物向榮衆雛未成心戀盛眀形隨落英祖載¶
鼎城歸窀咸京挽歌敭聲鹵薄凶行哀哀聖情惻惻同¶
生橋山片石千秋令名¶
　　　延州豆盧使君萬泉縣主薛氏神道碑¶
或稱逹性命者齊生死之域違憂恡者一脩短之数斯¶
盖無心之論耳焉足與議扵情哉何則雲虹滅影詞人¶
扵是詠謡華秀從風君子為之歎息豈不以對仙麗之¶
景懐變化而遺戀在韶蕋之節悼零落而偏憤吾見豆¶
<pb:KR4c0009_WYG_022-7a>¶
盧氏之子於其伉儷有焉縣主諱字姓薛氏河東汾隂¶
人大父駙馬都尉奉宸将軍諱瓘尚城陽公主考駙馬¶
都尉散騎常侍諱紹尚鎮國太平公主其在昔也夏有¶
車正先封周有薛侯争長其在今也五宗姻扵帝里重¶
葉母於王姬河水經天上積星辰之氣霍山鎮地下多¶
珠玉之林縣主㓜而敏恵長而洵淑貞義孝烈之傳吉¶
凶賔祭之儀一聞成誦紘綖紃組之製湆毛醖羞之品¶
一見懸解至乃鶴迴清汎蠶聚崩雲月韻玫砧花穠綵¶
<pb:KR4c0009_WYG_022-7b>¶
樹婦人能事咸臻妙焉大聖天后鍊石補天有王母之¶
神器分茅列地啟弄孫之美邑封猶有禮義引而親天¶
授三年四月内封萬泉縣主天愛下流日親上簡乘龍¶
之舉和鳳為難絡八紘以選門奄千官而求俊夫以龍¶
圖帝寳祈歩揺之華源虎㦸侯門襲京燕之雄胄人之¶
信美帝用嘉焉以萬嵗登封元年仲春既望歸扵豆盧¶
氏六官送行百寮供事迓以鸞輅遣以翟車環珮冕旒¶
璆然在馭黼藻朱黛爛其盈門詔婚之禮扵焉為盛爾¶
<pb:KR4c0009_WYG_022-8a>¶
乃移其愛敬以事舅姑伸其友恭以諧公妹舉宗洽比¶
如鼓瑟琴每至婚姻㑹同少長咸集珩璜節歩金翠耀¶
首有婉嬺之心無驕矜之色睎眄睐者若遲日之映漣¶
漪瞻詞氣者猶光風之轉蘅蕙加以引納懐和饋分周¶
賑疎屬自附窮歸㤀窘故蘭行彰信扵閨門而蕙風滿¶
盈扵邦國諒惟琬琰之性自美抑亦劬勞之訓致焉中¶
宗孝和皇帝雲迴南土龍見東京二儀更闢九族咸叙¶
望我兄兮公主賛陶鈞之力曰吾甥也縣主開井邑之¶
<pb:KR4c0009_WYG_022-8b>¶
賦神龍元年春加實封三百戸縣主既通籍門䦨奉御¶
又尚司殿省天子廵逰宫觀觴樂池臺我有周親無時¶
不從主家外幸比齊后而聮恩子壻中參與趙王而均¶
禮或醉飽無度寒燠未平何嘗不御藥在門王人接路¶
當時厚澤莫之尚也景龍四年二月以奉御出為丹延¶
二州刺史保傅下堂随朱轓而同去轖軿入郡與皂盖¶
而齊飛辭宫闕而嵗闌戀庭闈而日逺肥泉永歎邪氣¶
攻衷楚祝招而不來秦醫来而不及景雲元年八月二¶
<pb:KR4c0009_WYG_022-9a>¶
十一日傾逝於延州之廨舎春秋二十有四美玉褫顔¶
眀珠晦色平陽舊宇遂無望於歸寕懐縣新文遂留連¶
扵永逝有子三人西華南容東里等或齓或岐呱呱而¶
泣天何以罰神其忍之冬十有一月五日歸葬扵長安¶
洪瀆原窀穸營䕶有命加等器服祖遺率由舊章生之¶
也榮葬之也禮若夫柔嘉好合善之原也肅雍降貴謙¶
之道也山河其徳容潤廣也熊羆其祥祚𦙍大也總衆美¶
扵脩嫭馳落暉扵小年此所以哀中之又哀也昔袁亡¶
<pb:KR4c0009_WYG_022-9b>¶
馬氏蔡筆斯奮鄭喪曹姬潘文亦作矧兹内範事華無¶
媿砥望夫之石以表靈丘緝幼婦之詞将傳終古銘曰¶
薛之重祖胄軒國禹相殷侯周氏其土宇英英白雲鬱¶
彼河汾公門蕃衍銘鼎氛氲則仁則義則戚則勲餘慶¶
分祉誕靈女士中宗之甥鎮國之子皎如霜雪華如桃¶
李舜族爰序堯封咸秩萬泉開賦三百其實守盛以儉¶
居冲不溢亦既鳴雁宜爾家人謙恭下下撫納親親傾¶
財致客對饁如賓我有邸第前臨黄道我有池塘却望¶
<pb:KR4c0009_WYG_022-10a>¶
青草漢輦停暮秦簫拂早嵗月易忘歡愉難保良人出¶
守将命北徂與子偕徃飲别東都望母腸斷辭家涙枯¶
露萎勁草霜酸衆雛魂兮何歸京兆之野𦵏扵何處杜¶
陵之下巖巖雙闕列列行檟勒是徽音以觀來者¶
　　　鄭國夫人神道碑奉勑撰¶
鄭國夫人者𢎞農楊氏之女也開元神武皇帝恵妃之¶
母曽祖諱諶以禮樂習文為越州司馬祖衍以折衝學¶
武為㳺擊将軍父宏以門才入仕為雍縣丞而早卒初¶
<pb:KR4c0009_WYG_022-10b>¶
則天之代夫人言歸武氏曰恒安郡王生恵妃及家令¶
忠太子僕信開元十年三月終於通化里其四月卜宅¶
扵少陵原哀子銜恤號旻仰訴怨報徳而未待託思齊¶
扵永慕皇帝悒鸞殿之内憂悵鶴池之外慘揚淑聲而¶
金石刻掲髙行而天地感國史司文命為鄭志若夫清¶
眀下濟嶽瀆上昇祥㑹徳門慶育邦媛神授孝理之性¶
天啟聰逹之心加以潤澤詩書友玩圖傳伯宗好直預¶
戒将亡重耳覊逰先稱必霸豈直漢庭章奏假借仲長¶
<pb:KR4c0009_WYG_022-11a>¶
之才周官禮儀咨禀宣文之學昌言嘉論有如此者螓¶
首蠐領修眉横波既工嚬笑易為容止肅恭而不跼舒¶
和而不倨商周革命遇屯有怡懌之顔桑霍儆予在貴¶
無驕矜之色端容一貌有如此者紘綖祭服闕翟朝衣¶
纂組入神剪製驚國雕胡之飯露葵之美五齊六清三¶
臡七醖咸一見而洞理或不習而知和女工中饋有如¶
此者恵妃載誕皇子在者四人驪泉多龍丹穴皆鳳克¶
岐克嶷預見元凱之才實覃實訏早聞霄燭之豔亦關¶
<pb:KR4c0009_WYG_022-11b>¶
隂徳之潜襲胎教之宻傳乎又名子以義成家以禮忠¶
者以令徳為忠信者以不欺為信傳云去食去信信而¶
有徴經云移孝為忠孝則不匱周宗咸覆紀季獨存至¶
徳深圖有如此者辟司徒之妻邑其合禮南城侯之婦¶
封其舊功况夫眘徽四徳四徳咸舉經緯二義二義克¶
從匿武收繼趙之勲產姚承配夏之慶吹凱風於椒掖¶
外王母扵梧宫盛徳大業窮光極榮啟國西鄭不亦宜¶
乎十數年間二子榮立每至四時令節六參嘉㑹魚軒¶
<pb:KR4c0009_WYG_022-12a>¶
照門龜艾交室為夀則珠貝山積侑幣則錦綺霞飛白¶
玉滿堂聚姻親而同有黄金作穴散隣里而無餘君子¶
欽其布義聖人嘉其寳儉故寢疾則飲食天厨湯藥御¶
府匪日伊夕上宫絡繹扵閨庭送終則戚儀傾都車騎¶
曀日自宫徂野中使相望扵道路哀榮之盛書記罕聞¶
猗與所謂小君之遺美聖善之髙烈者也如使後代考¶
南史議西陵披簡牘而歎息臨山源而茫昧旌賁之道¶
不其闕而然則外孫之碑武檐之石非眀淑之壟其何¶
<pb:KR4c0009_WYG_022-12b>¶
設焉辭成進御帝稱曰善顧謂尚札我其書之於是灑¶
翰黄縑縷字青琬波横雲蹙神變豔爛扵山門鶴倚鸞¶
翔生氣宛延扵松路禮尊事絶恩榮迹逺斯又元徳動¶
天幽誠迴日之竒致也誰昔未覩名言莫逮係曰¶
代有母徳厥氏楊兮祖考為士夫為王兮聖后中葉總¶
萬方兮天命未改復歸唐兮賢淑啟佑繼絶亡兮宗周¶
雖滅神女昌兮建號西鄭榮舊鄉兮魚軒翟茀盛龍光¶
兮二子雙飛華綬章兮出入輪奐庭韡煌兮去此昭昭¶
<pb:KR4c0009_WYG_022-13a>¶
即茫茫兮何䖏詔𦵏少陵阜兮貴妃慈親侯王舅兮寒¶
暑流易山川乆兮古墳坡陁老樹朽兮夀宫靈慶百代¶
守兮頌石光後千載後兮¶
　　　潁川郡太夫人陳氏碑¶
潁川郡太夫人者諱某雷州大首領陳元之女羅州大¶
首領楊歴之妻驃騎大将軍兼左驍衛虢國公思朂之¶
母陳氏家富兵甲世首嶠外夫人誕靈豪右淑問幽閒¶
六行天至不因師氏之學四徳生知無待公宫之教原¶
<pb:KR4c0009_WYG_022-13b>¶
夫陳本媯水楊承赤泉九眞為郡良史出乎中國五馬¶
浮江僑人占乎南海兩州接畛二門齊望卜妻鳴鳳擇¶
對乗龍楊公有聘玉之祥應嫗獲探金之慶虢公弱冠¶
昇仕鞠躬禁闈正性本乎胎教剛腸形乎義色神龍三¶
年六月五日北軍作難西華失守騎入宫閫兵纒御樓¶
公孤劒凌鋒羣兇奪氣倉卒之際安危是屬既立殊常¶
之勲遂蒙超次之命授銀青光禄大夫柱國𢎞農郡公¶
行内常侍其後改拜将軍太夫人是加爵邑髙堂九仭¶
<pb:KR4c0009_WYG_022-14a>¶
重禄萬鍾朝廷美其揚名州黨尊其逺聴夫人富而好¶
儉貴而能勤身却錦繡手親紡績公每昏定晨省夫人¶
必誡之忠孝勸學文武嘗謂汝稱思朂當心念其義父¶
母名之欲汝三思而朂勵也故虢公便習干戈漁獵書¶
史致命伐罪擒叛獠於百越寫誠誓衆破狂蠻扵五溪¶
鬭子弟如使手足請風雷若應期契聖朝答髙秩於驃¶
騎酧大封扵虢畧豈非以辭第之懇忠成斷機之眀訓¶
臣節立矣君恩厚矣子孝成矣母慈著矣備此四者善¶
<pb:KR4c0009_WYG_022-14b>¶
孰加焉抑神道祐心而人倫興行詩曰母氏聖善又曰¶
宜爾子孫斯實潁川太君之有也享年若干開元九年¶
四月八日薨於長安之翊善里先公早世丘墳故域古¶
無合𦵏禮有從宜夫以體歸下地萬里豈殊乎黄壤魂¶
何不之雙棺幸同扵𤣥室以其年十一月十六日招魂¶
祔𦵏扵萬年縣龍首鄉神鹿里申孝子不忍隔親之情¶
也恩勑賜錢十萬絹布皆百段日磾忠厚漢武知其母¶
教馮勤寵貴世祖稱其母徳克軫天情頗為連類虢公¶
<pb:KR4c0009_WYG_022-15a>¶
生盡其禮殁盡其哀嗟閲水之日逝懼藏山之夜徙追¶
鏤碑板逺貽圖傳蒸蒸至意有足感人悾悾信言固無¶
媿色銘曰¶
陳公舜後楊侯周裔去國何人南遷幾世酃緑嶂表珠¶
崖海際兩族相京財雄兵鋭猗與邦媛儷兹國士友若¶
琴瑟華如桃李心契法度容和愠喜資敬從夫移忠訓¶
子嘉此令子南溟北歸于天鶴唳拔湔鴻飛朱宫退敵¶
銅柱來威國安家寵魚軒翟衣子封虢國五公前宇母¶
<pb:KR4c0009_WYG_022-15b>¶
邑潁川二君舊土感激從慶踟蹰今古髙堂夜空弔客¶
朝聚龍首山前前臨灞川招魂五嶺合𦵏三泉山山丘¶
墓樹樹風烟孝碑不滅慈墳永傳¶
　　　昭容上官氏碑銘(齊公叙/不録)¶
天降時雨山川出雲乃生靈媛祚我聖君精微其道煥¶
炳其文三光錯行昭容綱紀百揆繁㑹昭容條理外圖¶
邦政内諗天子憂在進賢思求多士忠孝心感天焉報¶
之吉凶有數丘焉禱之如彼九日羿焉暴之如彼三良¶
<pb:KR4c0009_WYG_022-16a>¶
秦焉悼之漢宫選才班氏其特楚史書霸樊妹之力彧¶
穆齊公叙眀其徳嗟爾&KR0686;管是鑒是則¶
　　　貞節君碣¶
神功元年十月乙丑陽鴻卒扵雩都縣友人沛國朱敬¶
則清河孟乾祚范陽盧禹等哀鴻抱徳歿地繼體未識¶
考行定諡𦵏於舊域鴻字季翔平恩人也其先著族右¶
北郡大父眞陽宰適兹樂土爰定我居維桑與梓既重¶
世矣鴻倜儻竒傑&KR0347;瑋博逹貫涉六籍百家之言其要¶
<pb:KR4c0009_WYG_022-16b>¶
在霸王大畧竒正大㫖君親大義忠孝大節而已章句¶
之徒不之視也嘗陋漢書地理志周禮職方志時異虛¶
記心不厭焉乃攀恒岱浮洞庭窺河源踐岷衡稽四海¶
之風俗筭九州之險易與趙國貫髙圖獻其議遇火焚¶
盪天下壮其志而痛其事養徒閭里不應賓辟儀鳳中¶
河北大使薛公舉鴻行勵貪鄙天子嘉之用寘于吏乃¶
尉汲曲阿主簿龍門雩都夫其屏居十年一方化徳歴¶
佐四邑諸侯觀政惜乎有大才無貴仕命也初鴻逰太¶
<pb:KR4c0009_WYG_022-17a>¶
學有書生山東李思言物故南館鴻傷其終逺家屬有¶
喪無主乃躬駕柩車送歸東土及在曲阿敬業作難潤¶
州籍鴻得人歴旬堅守城既陷而猶鬬力雖屈而蹈節¶
寇義而脱之因偽加朝散大夫即署曲阿令鴻貞而不¶
諒詭應求伸既入邑則焚服䦱門而設拒矣故得殿邦¶
奮旅一境賴存淮海底績答勲報功卒不言賞賞亦不¶
及君子以為急友成哀髙義也臨危抗節秉禮也矯寇¶
違禍眀智也保邑匿勲近仁也義以利物智以周身禮¶
<pb:KR4c0009_WYG_022-17b>¶
以和衆仁以安人道有五常鴻擅其四武有七徳鴻兼¶
其二大慮克就之謂貞好兼自克之謂節粤若夫子可¶
諡為貞節也已於是紀名垂迹表墓勒石其詞曰¶
倬良士縱自天辨方物覈山川厥志大哉峻剛節殷義¶
聲返旅櫬晏窮城厥徳邁哉哀斯人命莫贖徳不朽温¶
如玉軌來世哉¶
　　　唐故處士河南元公之碣銘(其序子将作/少監行冲撰)¶
嗟我處士煥炳其文精微天象與道為隣穨乎萬化于¶
<pb:KR4c0009_WYG_022-18a>¶
三十春在惜薄𦵏時服幅巾厥孤克守永懐遷神君其¶
心之無為返眞乃建豐碣追揚茷塵王門公路豈㣲朱¶
輪天才海學于何窶貧心焉有主孰知我艱烈烈皇考¶
求仁得仁哀哀王母斯恩斯勤李䖍報養王褒感親退¶
居更命喪禮終身忠為令徳孝實至純一門二善千載¶
不泯¶
　　　平偃師碑尾¶
粤以長夀二年十月十七日致窆於衛縣苑樓之西北¶
<pb:KR4c0009_WYG_022-18b>¶
原夫令徳所庥餘慶末也神龍紀厯皇運中興天子嚴¶
祀清廟緬懐前哲乃下制曰朝議大夫守衛王府司馬¶
上柱國平元眘父故偃師令某公門襲慶士林成則名¶
教羽儀道徳泉藪輔仁冥昧早謝昌辰積善洋溢垂休¶
茂𦙍時光祀夏慶屬配天錫類之恩俾單於卿士哀榮¶
之典宜旌於泉路可贈蒲州長史君子謂成其子而植¶
乎身義方也愛其臣而及其祖孝理也孝以行恵恵以¶
察忠義以立慈慈以昭順君臣父子之是形焉¶
<pb:KR4c0009_WYG_022-19a>¶
　　　唐故凉州長史元君石柱銘(并序/)¶
公諱仁恵字某河南洛陽人也昔帝軒命子爰宅幽都¶
天神降祚遂荒北嶽其後日月運行雷雲經始壇場鄴¶
洛據天地之圖帯礪山河建王侯之國公魏昭成皇帝¶
之十世孫中書令濮陽王順之曽孫也大父雄魏濮陽¶
王改封武陵王昆吾伯嗣越在濮陽之墟瑯琊王子别¶
封武陵之郡宇文朝降為武陵公太府卿秦州總管㣲¶
子去國不替舊章薛侯來朝扵焉降等父胄隋濠豫二¶
<pb:KR4c0009_WYG_022-19b>¶
州刺史右衛大将軍襲封武陵公翼亮隋室𢎞濟王業¶
有佐命之元勲承異朝之世禄文武藉甚貽燕深長公¶
受金行之正性承冠世之隆烈幼見岐嶷夙聞聲器靈¶
臺雲秀繩墨之宰無施雅韻天成金石之師何力屬隋¶
綱弛紊神棄不歆卿族衣冠日失其序獨寐寤宿永懐¶
槃澗之人藏器待時未射髙墉之隼唐髙祖龍飛天宇¶
鶴版巖林授公右千牛授事黌閈之恩舊也髙皇邑子¶
既與盧綰同衣世祖學徒則有嚴陵共宿乆之以公事¶
<pb:KR4c0009_WYG_022-20a>¶
免為嶲州法曹又歴循州河源滑州靈昌二縣令克已¶
為政蠻貊化忠信之言直道與人仕已無喜愠之色永¶
徽在厯石真搆難羣兇既翦江界蕭條帝念疲氓疇兹¶
俾乂乃授睦州雉山縣令乗馹而徃下車作則江逋海¶
盗革靣來威然後閒綱鳩人峻䇿覊吏閒田盡闢鰥寡¶
委犬彘之餘絶澗無逰豪猾屏蠶漁之氣我有禮樂達¶
於山川鬼神物應休禎孚於鳥獸草木朝廷異之拜朝¶
散大夫行隆州閬中令至改授雍州渭南令觀人設教¶
<pb:KR4c0009_WYG_022-20b>¶
異邑同風遷隆州司馬尋加朝散大夫守凉州都督府¶
長史分乗兩蕃人康頌作化澄巴濮無侵橘柚之園教¶
溢河湟不飲蒲萄之酒離歌就昃嵗暮臨辰命躓修途¶
榮慙厚徳總章貳年終扵官舎春秋七十有三夫人安¶
定梁氏文伯之妻君子以為知禮孟軻之母良氏稱其¶
能賢齊徳茂於昭塗合祔期於幽隧有子懐貞斧藻詩¶
禮佩踐義方承家有馥芝蘭如也歴官右司員外郎太¶
子舎人而罹事徙居復歸舊土履霜露於三紀無改素¶
<pb:KR4c0009_WYG_022-21a>¶
冠之行違桑梓於十載還守青門之田勤孝在乎追逺¶
豐感思乎備物武陵公之塋域今順陵栢城之内也山¶
園有禁奉瞻靡及粤以聖厯二年嵗次月朔别卜宅於¶
咸陽縣肺浮原合𦵏焉公孝友純深風標峻起門無雜¶
客家有嚴君而佐郡為邦𢎞風邁徳執法不撓去邪勿¶
疑仲由之政事叔向之遺直豈稱論之典有闕範則之¶
容将墜仰惟代姻恭承哀託郭有道之故事無媿蔡邕¶
趙文子之将逰永懐隨㑹寓詞楹石式題賢壟其銘曰¶
<pb:KR4c0009_WYG_022-21b>¶
大哉乾元我族資始有國伊魏曰天之子皇羲姓風帝¶
姬氏水創業垂統鬱乎舊史崇徳象賢允也重軌貞涵¶
玉性潤結&KR1256;源武公之子平王之孫川流長直光氣能¶
渾孝深栢顙義重荆潘白珪比節黄金敵言行實剛簡¶
逰無諂黷學妙神教書能鬼哭避彼屯運盤桓空谷四¶
海有王一旦眀目佩此芳草遷扵喬木亦既從政淑問¶
克宣秉心如水臨事如弦歴宰四邑髙芬屬天元僚兩¶
郡汪化流泉江河秦蜀嘉聲在焉三光西没百川東渡¶
<pb:KR4c0009_WYG_022-22a>¶
天道運逥人隨代故倐忽三紀悲凉千露帝葬橋山傍¶
壖祖墓天斷舊域地開新路路即咸陽阡惟京兆地氣¶
雲矗長岡龍抱竁揜銅人塋留石鳥塵歇徑滅山飛海¶
少篆刻揚名亭亭華表¶
　¶
　¶
　¶
　¶
<pb:KR4c0009_WYG_022-22b>¶
　¶
　¶
　¶
　¶
　¶
　¶
　¶
　張燕公集巻二十二¶
