# -*- mode: mandoku-view; -*-
#+TITLE: 張燕公集
#+DATE: 2015-08-24 23:45:52.903170
#+PROPERTY: ID KR4c0009
#+PROPERTY: BASEEDITION SBCK
#+PROPERTY: JUAN 卷二
<pb:KR4c0009_WYG_002-1a>¶
欽定四庫全書¶
　張燕公集巻二¶
　　　　　　　　　　　　　唐　張說　撰¶
　　雜詩¶
　　(附/)喜雪　　　　　　　　　　明皇御製¶
日觀卜先征將廵順物情風行未備禮雲宻遽飄霙委¶
樹寒花發縈空落絮輕朝如玉已㑹庭似月猶明既覩¶
膚先合還欣尺有盈登封何以報因此謝功成¶
<pb:KR4c0009_WYG_002-1b>¶
　　　奉和喜雪應制¶
聖徳與天同封巒欲報功詔書期日下靈感應時通觸¶
石雲呈瑞含花雪告豐積如沙照月散似麺從風舞集¶
仙臺上歌流帝樂中遥知百神喜灑路待行宫¶
　　　同劉晃喜雨¶
節變寒初盡時和氣已春繁雲先合寸膏雨自依旬颯¶
颯飛平野霏霏静暗塵懸知花葉意朝夕望中新¶
　　　應制和同劉晃喜雨¶
<pb:KR4c0009_WYG_002-2a>¶
青氣和春雨知從岱嶽來行雲避師出洒雨待車迴厭¶
浥塵清道空濛栁映臺最宜三五夜晴月九重開¶
　　(附/)遊興慶宫作(并序/)　　　　明皇御製¶
暇日與兄弟同遊興慶宫登勤政務本及華萼相輝之¶
樓所以觀風俗而勸人崇友于而敦睦詩以言志歌以¶
永言情發於衷率題此什¶
代邸青門石離宫紫陌垂庭如過沛日水若渡江時綺¶
觀連雞岫朱樓接雁池從來敦棣萼今此茂荆枚萬葉¶
<pb:KR4c0009_WYG_002-2b>¶
傳餘慶千年志不移凭軒聊屬目輕輦共追隨務本方¶
崇訓相輝保羽儀時康俗易漸徳薄政難施鼓吹迎飛¶
葢絃歌送羽巵所希覃率土孝弟一同規¶
　　　奉和暇日遊興慶宫作應制¶
漢武横汾日周王宴鎬年何如造區夏復此睦親賢巢¶
鳳新成閣飛龍舊躍泉棣華歌尚在桐葉戲仍傳禁籞¶
氛埃隔平臺景物連聖慈良有裕王道固無偏問俗兆¶
人阜觀風五教宣獻圖開益地張樂奏鈞天侍酌衢樽¶
<pb:KR4c0009_WYG_002-3a>¶
滿詢芻諫鼓懸詠言形友愛萬國共周旋¶
　　(附/)觀拔河俗傳此戲必致年豐故命北軍以求嵗¶
　　　　稔　　　　　　　　　　明皇御製¶
壯徒恒賈勇拔拒抵長河欲練英雄志須眀勝負多譟¶
齊山岌嶪氣作水騰波預期年嵗稔先此樂時和¶
　　　奉和觀拔河應制¶
今嵗好拖鈎横街敞御樓長繩繫日住貫索挽河流鬭¶
力頻催鼓争都更上籌春来百種戲天意在宜秋¶
<pb:KR4c0009_WYG_002-3b>¶
　　　奉和寒食作應制¶
寒食春過半花濃鳥復嬌從来禁火日㑹接清眀朝鬭¶
敵雞殊勝争毬馬絶調晴空數雲㸃香樹百風揺改木¶
迎新燧封田表舊燒皇情愛嘉節傳曲與簫韶¶
　　(附/)過大哥宅探得歌字韻　　　明皇御製¶
魯衛情先重親賢愛轉多冕旈豐暇日乘景暫經過戚¶
里申髙宴平臺奏雅歌復㝷為善樂方驗保山河¶
　　　奉和過寧王宅應制¶
<pb:KR4c0009_WYG_002-4a>¶
進酒㤀憂觀簫韶喜降臨帝堯敦族禮王季友兄心竹¶
苑龍鳴笛梧宫鳯繞林大風將小雅一字盡千金¶
　　(附/)同玉真公主過大哥山池　　明皇御製¶
澄渾皎鏡石崖嵬萬壑千巖暗緑苔林亭自有幽真趣¶
況復秋深爽氣來¶
地有招賢處人傳樂善名鶩池臨九達龍岫對重城桂¶
月先秋冷蘋風向晚清鳳樓遥可見髣髴玉簫聲¶
　　　石橋銘¶
<pb:KR4c0009_WYG_002-4b>¶
梁園勝躅碣館佳遊苔深山暗山斜路幽橋非七夕節¶
是三秋爰停弄杼共此淹留¶
　　　奉和同玉真公主遊大哥山池題石壁(二首/)¶
池如明鏡月華開山學香爐雲氣來神藻飛為鶺鴒賦¶
仙聲颺出鳯凰臺¶
緑竹初成苑丹砂欲化金乘龍與驂鳯歌吹滿山林爽¶
氣凝情迥寒光映浦深㤀憂題此觀為樂賞同心¶
　　　石橋銘¶
<pb:KR4c0009_WYG_002-5a>¶
玉梁架迥碧沼涵空石邊海上鏁鍛河中横漢飛鵲規¶
天拖虹仙聖来徃風雲路通¶
　　(附/)賜諸州刺史以題座石　　　明皇御製¶
眷言思共理鑑寢想惟良猗歟此推擇聲緒著周行賢¶
能既俟進黎獻實佇康視人當如子愛人亦如傷講學¶
試誦論阡陌勤耕桑虚譽不可飾清知不可㤀求名迹¶
易見安真徳自彰獄訟必以情教民貴有常恤惸且存¶
老撫弱復綏强朂哉各祗命知予眷萬方¶
<pb:KR4c0009_WYG_002-5b>¶
　　　奉和聖製賜諸州刺史應制¶
文明遍禹蹟鰥寡達堯心正在親人守能令王澤深朝¶
廷多秀士鎔鍊比精金犀節仝分命熊軒各外臨聖主¶
賦新詩穆若聴薫琴先言教為本次言則是欽三時農¶
不奪午夜犬無侵願使天宇内品物遂浮沉寄情羣飛¶
鶴千里一揚音共躡華胥夢龔黄安足尋¶
　　(附/)賜崔日知徃潞州　　　　　明皇御製¶
潞國開新府壺闗寵舊臨妙旌循吏徳特恱庻民心禮¶
<pb:KR4c0009_WYG_002-6a>¶
樂中朝貴仁明列郡欽揚風非贈扇易俗是張琴蕃鎮¶
謳謡洽行宫雨露深㑹書丞相䇿先賜潁川金¶
　　　奉和賜崔日知應制¶
聖情留曩鎮佳氣翊興王増㦸雄都府髙車轉太常川¶
横八練濶山帶五龍長連帥初恩命天人舊紀綱餞塗¶
飛御藻闔境自生光明主徴循吏何年下鳳凰¶
　　(附/)餞王晙巡邊　　　　　　　明皇御製¶
振武威荒服揚文肅逺墟金壇申將禮玉節授軍符冠¶
<pb:KR4c0009_WYG_002-6b>¶
胄三方外銜刀萬里餘昔時吳㑹盡今日虜廷虛分閫¶
仍推轂援桴且訓車風揚旌斾逺雨洗甲兵初坐見台¶
堦謐行聞祓祲除檄来雖插羽箭去亦飛書舟楫功斯¶
著鹽梅望匪疎不應陳七徳欲使化先敷¶
　　　奉和送王晙巡邊應制¶
六月歌周雅三邊諗夏卿欲施攻戰法先作簡稽行禮¶
樂知謀帥春秋識用兵一勞堪定國萬里即長城䇿有¶
和戎利威傳破虜名軍前雨灑道樓上月臨營别藻瑶¶
<pb:KR4c0009_WYG_002-7a>¶
華降同衣錦襮榮闗山由義近戈甲為恩輕絲竹路旁¶
散風雲馬上生朝廷謂吉甫邦國望君平¶
　　　奉和聖製送宇文融安輯户口應制¶
至徳臨天下勞情遍九圍念兹人去本蓬轉將何依外¶
避征戍數内傷親黨稀嗟不逢明盛胡能照隠㣲柏臺¶
簡行李蘭殿賜朝衣别曲動秋風恩令生春輝使出四¶
海安詔下萬心歸怍無夔龍佐徒歌鴻雁飛¶
　　(附/)春中興慶宫酺宴　　　　　明皇御製¶
<pb:KR4c0009_WYG_002-7b>¶
夫抱器懐才含仁藴徳可以坐而論道者我於是乎闢¶
重門以納之作捍四方折衝萬里可以運籌帷幄者我¶
於是乎懸重禄以待之是故外無金革之虞朝有縉紳¶
之盛所以巖廊多暇垂拱無為不言而海外知歸不教¶
而寰中自肅元亨之道其在兹乎况乎天地交而萬物¶
通隂陽和而四時序所寳者粟所貴者賢故以宵旰為¶
憂黎民在念盡力溝洫不知宫室之已卑致敬鬼神不¶
知飲食之斯薄徃以仲冬建子南至初陽爰詔司存式¶
<pb:KR4c0009_WYG_002-8a>¶
陳郊祀挹夷夏之誠請答神人之厚睠煙歸太一禮備¶
上𤣥足以伸昭報之情足以極嚴禋之道然心融萬類歸¶
雷雨之光春慶洽百寮象雲天而高宴歲二月地三秦¶
水汎汎而龍池滿日遲遲而鳯樓曙青門左右軒庭映¶
梅栁之春紫陌東西帟幕動煙霞之色撞鐘伐鼓雲起¶
雲飛歌一聲而酒一盃舞一曲而人一醉詩以言志思¶
吟湛露之篇樂以㤀憂慙運臨汾之筆¶
九達長安道三陽别館春還將聽朝暇迴作豫遊辰不¶
<pb:KR4c0009_WYG_002-8b>¶
戰要荒服無刑禮樂新合酺卑土宇歡宴接羣臣玉斚¶
飛千日瓊筵薦八珍舞衣雲曳影歌扇月開輪伐鼔魚¶
龍雜撞鐘角觝陳曲終酣興晚須有醉歸人¶
　　　奉和春中興慶宫酺宴應制¶
千齡逢啟聖萬域共來威慶接郊禋後酺承農事稀御¶
樓横廣路天樂下重闈鸞鳯調歌曲虹霓動舞衣合聲¶
雲上聚連步月中歸物覩恩無外神和道入微鎬京陪¶
樂飲柏殿奉文飛徒竭秋螢影何資春日暉¶
<pb:KR4c0009_WYG_002-9a>¶
　　(附/)春晩宴兩相及禮官麗正學士(并序/)明皇御製¶
朕以薄德祇膺厯數正天柱之將傾紉地維之已絶故¶
得承奉宗廟垂拱巖廊居海内之尊處域中之大然後¶
祖述堯典憲章禹蹟敦睦九族㑹同四海猶恐蒸黎未¶
乂徭戍未安禮樂之政虧師儒之道喪乃命使者衣繡¶
服行郡縣因人所利擇其可勞而勞所以使億兆也乃¶
命將士擐介胄冒矢石審山川之向背應歲月之孤虚¶
所以靜邊陲也乃命禮官考制度稽典則序文昭武穆¶
<pb:KR4c0009_WYG_002-9b>¶
享天地神祇所以申嚴潔也乃命學者繕落簡緝遺編¶
纂魯壁之文章綴秦坑之煨燼所以修文教也故能使¶
流寓返枌榆之業戎狄稱藩屏之臣神祇歆其禋祀庠¶
序闡其經術既家六合時巡兩京函秦則委輸斯逺鼎¶
邑則朝宗所利封畿四塞從來測景之都城闕千門自¶
昔交風之地隂陽代謝日月相推可使春色虚捐韶華¶
坐歇乃置㫖酒命英賢有文苑之高才有掖垣之良佐¶
舉盃稱慶何樂如之同吟湛露之篇宜振凌雲之藻於¶
<pb:KR4c0009_WYG_002-10a>¶
時嵗次乙丑開元十三年三月二十七日¶
　　　探得風字¶
乾道運無窮恒將人代工隂陽厯調象禮樂報𤣥穹介¶
胄清荒外衣冠佐域中言談延國輔詞賦引文雄野霽¶
伊川緑郊明鞏樹紅冕旒多暇景詩酒㑹春風¶
　　　侍宴探得開字¶
聖政惟稽古賔門引上才坊因搆書立殿為集賢開髦¶
彦星辰下仙章日月迴字如龍負出韻是鳳銜来庭栁¶
<pb:KR4c0009_WYG_002-10b>¶
餘春駐宫鸚早夏催喜承芒閣宴幸捧柏梁杯¶
　　(附/)夏首花萼樓觀羣臣寧王山亭宴廻樓下申之¶
　　　　以賞樂賦詩　　　　　明皇御製¶
萬物莫不氣兆乎上而形視乎下鐵石異品雲蒸並濕¶
草木無心春来咸喜故聖人𢎞道先王法天酒星主獻¶
酬之義需卦陳飲食之象近命羣臣欣時樂宴盡九春¶
之麗景匝三旬之暇日暢飲桂山掉歌沁水醉以養徳¶
味以平心本將道達陽和助成長育亦朝廷多慶軍國¶
<pb:KR4c0009_WYG_002-11a>¶
餘閒者也前月之晦細風飄雨繁絃中止列席争醉佳¶
辰易失絶興難追良可惋也今年帶閏節候全晩暑氣¶
猶清芳草未歇申布雅意復叙初筵披樂善之邸坐㤀¶
憂之觀東郊跬步南山在目足以締夏首之新賞補春¶
飲之墜歡朕登覽上宫俯臨長陌暢衆心之怡虞懽歸¶
騎之逶迤鼓之以琴瑟宥之以筐篚衢樽意洽場藿思¶
苗賦我有嘉魚之詩奏君臣相恱之樂踟蹰西日吟玩¶
南風不知衷情發於翰墨也¶
<pb:KR4c0009_WYG_002-11b>¶
今年通閏月入夏展春輝樓上風花晩城隅宴賞歸九¶
歌揚政要六舞散朝衣天喜時相合人知事不違禮中¶
推意厚樂處感心㣲别賞陽臺樂前旬暮雨飛¶
　　　奉和花萼樓下宴¶
萬心翹樂宴三舎緩昌時山接夏雲險臺留春日遲節¶
移芳未歇興隔賞仍追醉後傳嘉惠樓前舞聖慈皇恩¶
與時合天意若人期故發前旬雨新垂湛露詩¶
　　(附/)端午三殿宴羣臣(并序/)　　　明皇御製¶
<pb:KR4c0009_WYG_002-12a>¶
律中蕤賔獻疇之象著火在盛徳文明之義燀故以式¶
宴陳詩上和下暢者也朕宵衣旰食緝聲教於萬方卜¶
戰行師總兵鈐於四海勤貪日給憂㤀心勞聞蟬聲而¶
悟物變見槿花而驚候改所賴濟濟朝廷視成鵷鷺桓¶
桓邊塞貴辨熊羆喜麥秋之有登玩梅夏之無事時雨¶
近霽西郊靃靡而一色炎雲作峯南山嵯峨而異勢正¶
當召儒雅宴髙明廣殿肅而清隂生列樹深而長風至¶
厨人嘗散熱之饌酒正行逃暑之飲庖捐惡鳥俎獻肥¶
<pb:KR4c0009_WYG_002-12b>¶
龜新筒裹練香蘆角黍恭儉之儀有序慈惠之意溥洽¶
諷味堯老致息心於真妙抑揚㳺夏滌煩想於詩書超¶
然𤣥覽自足為樂何止柏枕桃門驗方術於經紀綵花¶
命縷觀問遺於風俗感婆娑於孝女憫枯槁之忠臣而¶
已哉歎節氣之循環美君臣之相樂凡百在㑹咸可賦¶
詩五言紀其日端七韻成其大數豈獨漢武之殿盛朝¶
士之連章魏文之臺壯辭人之並作云爾¶
五月符天數五音調夏鈞舊来傳五日無事不稱神穴¶
<pb:KR4c0009_WYG_002-13a>¶
枕通靈氣長絲命績人五時花競巧九子糉爭新方殿¶
臨華節圓宫宴雅臣進對一言重遵文六義陳股肱良¶
足詠風化可還淳¶
　　　端午三殿侍宴應制(探得/魚字)¶
小暑夏絃應微隂商管初願齊長命縷來續大恩餘三¶
殿褰珠箔羣官上玉除助陽嘗麥彘順節進龜魚甘露¶
垂天酒芝花捧御書合丹同蝘蜓灰骨共蟾蜍今日傷¶
&KR0620;意銜珠遂闕如¶
<pb:KR4c0009_WYG_002-13b>¶
　　(附/)千秋節宴(并序/)　　　　　　明皇御製¶
令節肇開情兼愛慶率題八韻以示羣臣¶
蘭殿千秋節稱君萬壽觴風傳率土慶日表繼天祥玉¶
宇開花萼金懸動㑹昌衣冠白鷺下帟幕翠雲長獻遺¶
成新俗朝儀入舊章月銜花綬鏡露綴綵絲囊處處祠¶
田祖年年宴杖鄉深思一徳事小獲萬人康¶
　　　和千秋節應制¶
五德生王者千齡啟聖人赤光來照夜黄雲上覆晨海¶
<pb:KR4c0009_WYG_002-14a>¶
縣銜恩久朝章獻夀新髙居帝座出夾道衆官陳槊杖¶
洗清景磬管凝秋旻珠囊含瑞露金鏡抱仙輪何嵗無¶
鄉飲何田不報神薫歌與名節傳代幸羣臣¶
　　(附/)千秋節賜羣臣鏡　　　　　明皇御製¶
鑄得千秋鏡光生百鍊金分將賜羣后遇象見清心臺¶
上氷華澈忩中月影臨更銜長夀帶留意感人深¶
　　　奉和賜王公千秋鏡應制¶
寳鏡頒神節凝規寫聖情千秋題作字長綬帶為名月¶
<pb:KR4c0009_WYG_002-14b>¶
向天邊下花從日裏生不承懸象意誰辨照心眀¶
　¶
　¶
　¶
　¶
　¶
　¶
　張燕公集巻二¶
