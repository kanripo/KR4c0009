# -*- mode: mandoku-view; -*-
#+TITLE: 張燕公集
#+DATE: 2015-08-24 23:45:52.991247
#+PROPERTY: ID KR4c0009
#+PROPERTY: BASEEDITION SBCK
#+PROPERTY: JUAN 卷八
<pb:KR4c0009_WYG_008-1a>¶
欽定四庫全書¶
　張燕公集巻八¶
　　　　　　　　　　　　　唐　張説　撰¶
　　律詩¶
　　　被使在蜀¶
即今三伏盡尚自在臨邛歸途千里外秋月定相逢¶
　　　正朝摘梅¶
蜀地寒猶暖正朝發早梅偏驚萬里客已復一年來¶
<pb:KR4c0009_WYG_008-1b>¶
　　　蜀道後期¶
客心爭日月来徃預期程秋風不相待先至洛陽城¶
　　　過蜀道山¶
我行春三月山中百花開披林入峭壁攀蹬陟崔嵬白¶
雲半峯起清江出峽來誰知髙深意緬懐心幽哉¶
　　　再使蜀道¶
眇眇葭萌道蒼蒼褒斜谷煙壑争晦深雲山共重復古¶
来風塵子同眩望鄉目芸閣有儒生軺車倦馳逐青春¶
<pb:KR4c0009_WYG_008-2a>¶
客岷嶺白露揺江服嵗月正羈孤山川長返覆魚遊戀¶
深水鳥遊戀喬木如何别親愛坐去文章國蟋蟀鳴户¶
庭蠨蛸網琹筑¶
　　　深渡驛¶
旅宿青山夜荒庭白露秋洞房懸月影髙枕聴江流猿¶
響寒巖樹螢飛古驛樓他鄉對揺落併覺起離憂¶
　　　古泉驛(於陵仲/子宅也)¶
昔聞陵仲子守義辭三公身賃妻織屨樂亦在其中豈¶
<pb:KR4c0009_WYG_008-2b>¶
無窮賤苦羞與傾巧同長白臨河上於陵濟入東我今¶
行至此感歎石泉空¶
　　　下江南向夔州¶
天明江霧歇洲浦棹歌来綠水逶迤去青山相向開城¶
臨蜀帝祀雲接楚王臺舊知巫山上遊子共徘徊¶
　　　江路憶郡¶
霧斂江早明星翻漢將沒卧聞峽猿響起視榜人發倚¶
棹攀岸條憑舩弄波月水宿厭洲渚晨光屢揮忽林澤¶
<pb:KR4c0009_WYG_008-3a>¶
来不窮煙波去無歇結思笙竽里遥情逰俠窟年貎不¶
暫留歡愉及𤣥髮雲㳙戀山海禽鳥懐燕越自非行役¶
人安知慕城闕¶
　　　廣州江中作¶
去國嵗方晏愁心轉不堪離人與江水終日向西南¶
　　　江中誦經¶
實相歸懸解虛心暗在通澄江明月内應是色成空¶
　　　江中遇黄領子劉隆¶
<pb:KR4c0009_WYG_008-3b>¶
危石江中起孤雲嶺上還相逢皆得意何處是鄉關¶
　　　却歸在道中作¶
陳焦心息盡死意不期生何幸光華旦流人歸上京愁¶
将網共解眼與代俱明復是三階正還逢四海平誰能¶
定禮樂為國著功成¶
　　　還至端州驛前與髙六别處¶
舊館分江口悽然望落暉相逢傳旅舍臨别換征衣昔¶
寄山川是今傷人代非徃来皆此路生死不同歸¶
<pb:KR4c0009_WYG_008-4a>¶
　　　喜渡嶺¶
東漢興唐厯南河復禹謨寧知瘴癘地生入帝皇州雷¶
雨蘇蟲蟄春陽放鳥鳩洄㳂炎海畔登降閩山陬嶺路¶
分中夏川源得上流見花便獨笑㸔草即忘憂自始居¶
重譯天星已再周鄉關絶歸望親戚不相求棄杖枯還¶
植窮鱗涸更浮道消黄鶴去運啓白駒留江妾晨炊黍¶
津童夜濯舟盛明良可遇莫後洛城逰¶
　　　過漢南城歎古墳¶
<pb:KR4c0009_WYG_008-4b>¶
舊國多陵墓荒凉無嵗年洶湧蔽平岡汩若波濤連上¶
世千金子濳卧九重泉松栢剪無餘碑記滅罔傳葬扵¶
不毛地咸謂楚先賢事盡情可識使人心悵然¶
　　　至尉氏¶
夕次阮公臺嘯歌臨爽塏髙名安足賴故物今皆改吾¶
兄昔茲邑遺愛稱良宰桑中雉未飛屋上烏猶在途逢¶
舊甿吏城有仝寮寀逺見咸相迎拂館来欣待慈恵留¶
千室友于存四海始知魯衛間優劣相懸倍¶
<pb:KR4c0009_WYG_008-5a>¶
　　　襄州景空寺顯融上人蘭若¶
髙名出漢隂禪閣跨香岑衆山皆圎繞長川復廻臨雲¶
峯曉空變風木夜虛吟碧甃龍池滿蒼松虎徑深舊知青¶
巖憶偏入杳㝠心何由侶飛錫従此脱朝簪¶
　　　四月一日過江赴荆州¶
春色沅湘盡三年客始廻夏雲隨北帆仝日過江来水¶
漫荆門出山平郢路開比肩羊叔子千載豈多才¶
　　　襄陽路逢寒食¶
<pb:KR4c0009_WYG_008-5b>¶
去年寒食洞庭波今年寒食襄陽路不辭着處尋山水¶
祗畏還家落春暮¶
　　　巡邉在河北作二首¶
去年六月西河西今年六月北河北沙場磧路何為爾¶
重氣輕生知許國人生在世能㡬時壮年征戰髪如絲¶
㑹待安邉報明主作頌封山也未遲¶
撫劍空餘勇彎弧遂無力老去事如何據鞍長歎息故¶
交索将盡後進稀相識獨憐未死心尚有寒松直¶
<pb:KR4c0009_WYG_008-6a>¶
　　　入海二首¶
乗桴入南海海曠不可臨茫茫失方面混沌如凝隂雲¶
山相去沒天地互浮沉萬里無涯際云何其廣深潮波¶
自盈縮安得㑹虛心¶
海上三神山逍遥集衆仙靈心豈不同變化無常全龍¶
伯殊人類一釣兩鰲懸金臺此淪沒玉真時播遷問子¶
勞何事江上泣經年隰中生紅草所美非美然¶
　　　清逺江峽山寺¶
<pb:KR4c0009_WYG_008-6b>¶
流落經荒外逍遥此梵宫雲峯吐月白石壁淡煙紅寳¶
塔靈僊湧懸龕造化功天香涵竹氣虛㖵引松風簷牖¶
飛花入房廊激水通猿鳴知山静魚戲辨江空靜黙将¶
何貴所貴心境同¶
　　　相州冬日早衙¶
城外宵鐘歇閨中曙火殘朝光曜庭雪宿凍聚池寒正¶
色臨㕔事疑詞定筆端除苛囹圄息伐枳吏人寛河内¶
功猶淺淮陽疾未安鏡中星髮變頓使世情䦨¶
<pb:KR4c0009_WYG_008-7a>¶
　　　相州北亭¶
曉霧南亭少風烟北院多山花迷徑路池水拂藤蘿萍¶
散魚時舞林幽鳥乍歌悠然白雲意乗興抱琴過¶
　　　相州山池作¶
嘗懐謝公詠山水陶嘉月及此年華衰徒㸔衆花發觀¶
魚樂何在聽鳥情都歇星漢流不停蓬莱去難越鄴中¶
秋麥秀淇上春雲沒日見塵物空如何静心闕¶
　　　岳州作二首¶
<pb:KR4c0009_WYG_008-7b>¶
水國生秋草離居再及𤓰山川臨洞穴風日望長沙物¶
土南州異關河北信賖日昏聞鵂鳥地熱見脩蛇逺人¶
夢歸路瘦馬嘶去家正有江潭月徘徊戀九華¶
夜夢雲闕間從容簪履列朝逰洞庭上緬望京華絶潦¶
收江未清火退山更熱重欷視欲醉懵滿氣如噎器留¶
魚鱉腥衣㸃蚊䖟血髪白思益壮心𤣥用彌拙冠劍日¶
苔蘚琴書坐廢撤唯有報恩字刻意長不滅¶
　　　岳州行郡竹籬¶
<pb:KR4c0009_WYG_008-8a>¶
山郡不溝郭荒居無翳壅愛人忠主利善守閉為勇茍¶
非小勤瘁安得期逸寵板築恐土疎襄城嫌役重藩栅¶
聊可固筠篁近易奉差池截浦沙繚遶緣隈隴矗似長¶
雲亘森如髙㦸聳預絶豺狼憂知免牛羊恐閭里寛矯¶
步捧藂咨踏踵始果逰處心終日成閒拱¶
　　(附/)陪燕公行郡竹籬　　　　　　趙冬曦¶
良臣乃國禎麾守去承明外户人無閉浮江獸已行隨¶
来晉盗逸民化蜀風清郛郭従彞典州閭荷徳聲小人¶
<pb:KR4c0009_WYG_008-8b>¶
被天渥流宅巴丘城所賴中和正優逰鑿與耕¶
　　　荆州亭入朝¶
巫山雲雨峽湘水洞庭波九辨人猶擯三秋鴈始過旃¶
裘吴地盡髫薦楚言多不果朝宗願其如江漢何¶
　　　岳州城西¶
水國何遼曠風波遂極天西江三汜合南浦二湖連危¶
堞臨清境煩憂暫豁然九圍觀掌内萬象閲眸前日去¶
長沙渚山横雲夢田汀葭變秋色津樹入寒煙濳穴探¶
<pb:KR4c0009_WYG_008-9a>¶
靈詭浮生揖聖仙至人今不見迹滅事空傳¶
　　　岳州山城¶
山城豐日暇閉戸見天心東曠迎朝色西樓引夕隂書¶
觀千載近學静二毛深忽有南風至吹君堂上琴¶
　　　奉和山城¶
郡館臨清掌閒扃坐白雲訟虛堂户曙觀静竹簷曛懸¶
榻迎賔下趨庭學禮聞風傳琴上意遥向日華紛¶
　　　岳州晩景¶
<pb:KR4c0009_WYG_008-9b>¶
晩景寒鴉集秋聲海鴈歸水光浮日去霞彩映江飛洲¶
白蘆花吐園紅柿葉稀長沙卑濕地九月未成衣¶
　　　逰洞庭湖湘二首¶
平湖曉望分仙矯氣氛氲鼓枻乗清渚尋峯弄白雲江¶
寒天一色日静水重文樹坐參猿嘯沙行入鷺羣縁源¶
班篠宻罥徑綠蘿紛洞穴傳虛應楓林覺自薫雙童有¶
靈藥願取獻明君¶
緬邈洞庭岫葱蒙水霧色宛在太湖中可望不可即剖¶
<pb:KR4c0009_WYG_008-10a>¶
竹守窮渚開門對竒域城池自縶籠纓綬為徽纆靡日¶
不思徃經時始願克飛棹越溟波維舟恣攀涉䆗窱入¶
雲步崎嶇倚松息巖壇有鶴過壁字無人識滴石香浮¶
溜垂崖靈草植玩幽䡖霧阻討異忘曛逼寒沙際水平¶
霜樹籠煙直空宫聞莫覩地道窺難測此處學金丹何¶
人生羽翼誰傳九光要㡬拜三仙職紫氣徒想像清潭¶
長眇黙霓裳若有来覯我雲峯側¶
　　(附/)秋夜逰㴩湖二首(并序/)　　　　尹&KR1026;¶
<pb:KR4c0009_WYG_008-10b>¶
　燕公以盖司馬初到趙侍御客焉聿理方舟嬉逰㴩¶
　壑覽山川之異探泉石之竒騁望崇朝留樽待月一¶
　時之樂豈不盛歟賦詩者列之如左河間尹&KR1026;詞也¶
熊軾巴陵地鷁舟湘水潯江山與勢逺泉石自幽深杳¶
藹入䒶壑㝠茫見道心超然無俗事情宴有空林¶
江上饒竒山巑羅雲水間風秋樹色雜苔古色文斑巴¶
俗将千溠㴩湖凡㡬灣嬉逰竟不盡乗月泛舟還¶
　　　前題二首¶
<pb:KR4c0009_WYG_008-11a>¶
㴩湖佳可逰既近復能幽林裏棲精舍山間轉去舟鴈¶
飛江月冷猿嘯野風秋不是迷鄉路尋竒處處留¶
坐嘯人事閒佳逰野情發山門送落照湖口望升月林¶
尋猿狖居水戲黿鼉穴朔風吹北鴈芳草亦云歇¶
　　　前題二首¶
政理常多暇方舟此泝洄吹笙虚洞答舉檝便風摧山¶
暗雲猶辨潭幽月稍来清溪無數曲未盡莫先廻¶
煙靄夕㣲蒙幽灣尚未窮艤舟待初月褰幌招逺風鶴¶
<pb:KR4c0009_WYG_008-11b>¶
聲聒幽浦人火明暗叢東山雲壑意不謂爾来同¶
　　　前題二首¶
逺水沉西日寒沙飛夜鷗平湖乗月滿飛棹接星流黄¶
葉鳴棲吹蒼葭掃暗洲願移滄浦賞歸待潁川逰¶
灣潭幽意深杳靄湧泉岑石痕秋水落嵐聚夕陽沉澄¶
澈天為底淵𤣥月作心青溪非大隠歸弃白雲潯¶
　　　逰㴩湖上寺¶
湖上竒峯積山中芳樹春何知絶世境来遇賞人心清¶
<pb:KR4c0009_WYG_008-12a>¶
舊巖泉樂呦嚶鳥獸馴静言觀聽裏萬法自成輪¶
　　(附/)前題　　　　　　　　　　　王琚¶
春山臨逺壑水木自幽清夙志懐㣲尚兹焉一放情雲¶
間聽弄鳥煙上摘初英地側方無悶逾知道思精¶
　　(附/)前題　　　　　　　　　　　趙冬曦¶
江外多山水招要步馬来琴将天籟合酒共鳥歌催巖¶
坐攀紅藥溪行愛綠苔所懐非此地逰望亦徘徊¶
　　(附/)汎洞庭　　　　　　　　　　尹&KR1026;¶
<pb:KR4c0009_WYG_008-12b>¶
風光淅瀝草中飄日采熒熒水上揺幸奉瀟湘雲壑意¶
山傍容與動仙橈¶
　　　前題¶
平湖一望上連天秋景千尋下洞泉忽驚水上光華滿¶
疑是乗舟到日邉¶
　　　㴩湖山寺二首¶
空山寂歴道心生虛谷迢遥野鳥聲禪室従来塵外賞¶
香臺豈是世中情雲間東嶺千重出樹裏南湖一片明¶
<pb:KR4c0009_WYG_008-13a>¶
若使巢由同此意不將蘿薜易簮纓¶
楚老逰山寺提㩦觀畫壁揚袂指辟支睩眄相鬭䦧險¶
哉透撞兒百金賭一擲成敗身自受傍人那歎惜¶
　　　早霽南樓¶
山水佳新霽南樓翫初旭夜来枝半紅雨後洲全綠四¶
運相終始萬形紛代續適臨青草湖再變黄鸎曲地穴¶
穿東武江流下西蜀歌聞枉渚邅舞見長沙促心陋(闕/)¶
　　神和生自足白髪悲上春知常謝先欲¶
<pb:KR4c0009_WYG_008-13b>¶
　　　奉和早霽南樓¶
閒曙躋南樓凭軒四遐矚物華蕩暄氣春景媚晴旭川¶
霽湘山孤林芳楚郊縟列巖重疉翠逺㟁逶迤綠風帆¶
摩天垠艇人散灣曲鴻𡨕鶴舞送猿叫鶯聲續羣動皆¶
熈熈噫予獨羈束常欽才子義問鵂傷踡跼雅向騷人¶
文懐沙何迫促未知二賢意去矣従前欲¶
　　　奉陪登南樓¶
君子每垂眷江山共流眄逺水林外明近巖霧中見終¶
<pb:KR4c0009_WYG_008-14a>¶
日西北望何處是京縣屢登春臺髙徒使淚如霰¶
　　　前題¶
危樓寫洞湖積水照城隅命駕邀漁父通家引鳳雛山¶
晴紅蕋匝洲曉綠苗鋪舉目思鄉縣春光定不殊¶
　　(附/)前題　　　　　　　　　　　趙冬曦¶
寛慰何以歡隂氣亦登望孤島䡖霧裏行舟白波上目¶
縈西北雲心醉東南象昔日青溪子胡然此無状¶
　　　前題¶
<pb:KR4c0009_WYG_008-14b>¶
客来巳兩春更瞻韶光早花鳥翫環合江山復駢抱樓¶
形寫北潭堞勢凌青島白雲謝歸鴈馳懐洛陽道¶
　　　别㴩湖¶
念别㴩湖去浮舟更一臨千峯出浪險萬木抱煙深南¶
郡延恩渥東山戀宿心露花香欲醉時鳥轉餘音涉趣¶
皆留賞無竒不遍尋莫言山水間幽意在鳴琴¶
　　(附/)奉和别㴩湖　　　　　　　趙冬曦¶
南湖美泉石君子翫幽竒灣澳陪臨泛巖峿共踐窺秋¶
<pb:KR4c0009_WYG_008-15a>¶
風頳桂竦春景綠楊垂郢路委分竹湘濵擁去麾枉帆¶
懐勝賞留景惜差池水木且不棄情逰良可知¶
　　　巴丘春作¶
日出洞庭水春山掛斷霞江涔相映發卉木共紛華湘¶
戍南浮闊荆關北望賖湖隂窺魍魎丘勢辨巴蛇島戸¶
巢為館漁人艇作家自憐心問景三嵗客長沙¶
　　　石門墨山二山相連有禪堂觀天下絶境¶
囷輪江上山近在華容縣常涉巴丘首天晴遥可見佳¶
<pb:KR4c0009_WYG_008-15b>¶
逰屢前諾芳月愆幽眷及此符守移歡言臨道便既㩦¶
賞心客復有送行掾竹徑入隂窅松崖上空蒨草共林¶
一色雲與峯萬變探窺石門斷緣越沙澗轉兩山勢争¶
雄峯巘相顧盼藥妙靈仙寳境華巖壑選清都西淵絶¶
金地東敞宴池果接圍畦風煙邇臺殿髙尋去石頂曠¶
覽天宇遍千山紛滿目百川壑對面騎来雲氣迎人去¶
鳥聲戀長揖桃源士舉世同企美¶
　　　逰龍山静勝寺¶
<pb:KR4c0009_WYG_008-16a>¶
每上襄陽樓遥望龍山樹鬰苐吐岡嶺微䝉在煙霧下¶
車嵗已成飭馬問餘步霜苦裛野草愛日陽江煦雲對¶
石上塔風吹松下路禪室宴三空人祠同六趣兒童共¶
嬉謔猿鳥相驚顧南識桓公臺北辭先賢墓世上人何¶
在時聞心不住唯傳無盡燈可使有情悟¶
　　　一柱觀¶
舊説江陵觀初疑神化来空中結雲閣綺靡隨風廻柰¶
何任一柱斯焉容衆材竒功非長世今餘草露臺¶
<pb:KR4c0009_WYG_008-16b>¶
　　　登九里臺(是楚樊/姬墓)¶
楚國所以霸楚姬有力焉不懐沈尹禄誰諳叔敖賢萬¶
化茫無在孤墳獨巋然北分陽臺陌南識郢城阡漠漠¶
渚宫樹蒼蒼雲夢田登髙形勝出訪古令名傳自我来¶
符守因君樹蕙荃詩書将變俗締纊忽彌天志闡三折¶
后愁此二毛前佇立帝京路遥心寄此篇¶
　　　懐王墓¶
咿嚘不可信似此敗懐王客死嶢關路返葬岐江陽啼¶
<pb:KR4c0009_WYG_008-17a>¶
狖抱山月饑狐獵野霜一聞懐沙事千載盡悲凉¶
　　　庾信宅信¶
蘭成追宋玉舊宅偶詞人筆湧江山氣文驕雲雨神包¶
胥非救楚隨㑹返留秦獨有東陽守来嗟古樹春¶
　¶
　¶
　¶
　¶
<pb:KR4c0009_WYG_008-17b>¶
　¶
　¶
　¶
　¶
　¶
　¶
　¶
　張燕公集巻八¶
