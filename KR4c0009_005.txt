# -*- mode: mandoku-view; -*-
#+TITLE: 張燕公集
#+DATE: 2015-08-24 23:45:52.949545
#+PROPERTY: ID KR4c0009
#+PROPERTY: BASEEDITION SBCK
#+PROPERTY: JUAN 卷五
<pb:KR4c0009_WYG_005-1a>¶
欽定四庫全書¶
　張燕公集巻五¶
　　　　　　　　　　　　　唐　張說　撰¶
　　雜詩¶
　　　東都酺宴詩五首(并序/)¶
先天元祀孟冬十月東都留守韋公夤奉聖朝述宣嘉¶
㫖乃合洛京之五省招河尹之二縣將吏咸集佩章有¶
序鏘鏘濟濟侃侃誾誾供帳於興教之門式酺宴也原¶
<pb:KR4c0009_WYG_005-1b>¶
夫樂生於心非因結風之奏和達於氣無待陽春之節¶
蓋澤之所及也深則情之所感者逺國家天地一統君¶
臣百年朝榮舊徳之序野賴先疇之業𤣥化漸漬洪恩¶
既乆太上功徳不宰夏后命子之初皇帝孝理無為漢祖¶
事親之日生堯舜於天屬見文武於同時前古未逢斯¶
人何幸是日六樂振作萬舞苒弱鳥獸徘徊士女踊躍¶
則知衆庶觀聽之所樂也㫖酒絡驛大庖燔炙芳溢風¶
煙醉流阡陌又知衣冠之所適也由近而視逺萬國之¶
<pb:KR4c0009_WYG_005-2a>¶
慶皆然自明而察幽三靈之欣可接若夫吟詠徳澤播¶
越人聲斯固雅頌之餘波政教之遺美凡我詞客安敢¶
闕如賦詩展事垂列於後¶
　　　其一¶
堯舜傳天下同心致太平吾君内舉聖逺合至公情錫¶
命承丕業崇親享大名二天資廣運兩曜益齊明道暢¶
昆蟲樂恩深朽蠧榮皇輿乆西幸留鎮在東京合宴千¶
官入分曹百戲呈樂來嫌景遽酒着訝寒輕喜氣連雲¶
<pb:KR4c0009_WYG_005-2b>¶
閣歡呼動洛城人間知㡬代今日見河清¶
　　　其二¶
重華昇寳厯軒帝眇閒居政成天子孝俗返上皇初㤀¶
味因觀樂歡心寄合酺自憐疲馬意戀戀主恩餘¶
　　　其三¶
朱城塵曀滅翠幕景情開震震靈鼉起翔翔舞鳯來彫¶
盤裝草樹綺乘結樓臺共喜光華日酣歌捧玉盃¶
　　　其四¶
<pb:KR4c0009_WYG_005-3a>¶
曉月調金鼔朝暾對玉盤爭馳羣鳥散鬭伎百花團遇¶
聖人知幸承恩物自歡洛橋將舉燭醉舞拂歸鞍¶
　　　其五¶
愷宴惟今席餘歡殊未窮入雲歌嫋嫋向日妓叢叢駛¶
管催酣興留闗待曲終長安若為樂應與萬方同¶
　　　晦日詔宴永穆公主亭子(賦得流字/)¶
堂邑山林美朝恩晦日遊園亭含淑氣竹樹繞春流舞¶
席千花騎歌船五綵樓羣歡與王澤歲歲滿皇州¶
<pb:KR4c0009_WYG_005-3b>¶
　　　三月三日詔宴定昆池官莊(賦得筵字/)¶
鳯皇樓下帶天泉鸚鵡洲中雜管絃舊識平陽佳麗地¶
今逢上已盛明年舟將水動千尋日幕共林横兩岸煙¶
不降玉人觀禊飲誰憐醉舞拂賔筵¶
　　　舟中和蕭令潭字¶
暮春三月日重三春水桃花滿禊潭廣樂逶迤天上下¶
仙舟揺衍鏡中酣¶
　　　清明日詔宴寧王山池(賦得飛字/)¶
<pb:KR4c0009_WYG_005-4a>¶
今日清明宴佳境惜芳菲揺揚花雜下嬌囀鸎亂飛渌¶
渚傳歌榜虹橋度舞旂和風偏應律細雨不霑衣承恩¶
如改火春去春來歸¶
　　　三月二十日詔宴樂遊園(賦得風字/)¶
樂遊形勝地表裏望郊宫北闕連天頂南山對掌中皇¶
恩貸芳月旬宴美成功魚戲芙蓉水鶯啼楊栁風春光¶
看欲暮天澤戀無窮長袖招斜日留花待曲終¶
　　　四月十三日詔宴寧王亭子(得好字/)¶
<pb:KR4c0009_WYG_005-4b>¶
何許承恩宴山亭風日好緑嫩鳴鶴洲隂穠鬬雞道果¶
思夏來茂花嫌春去早行樂無限時皇情及芳草¶
　　　藥園宴武輅沙將軍(得洛字/)¶
東第乘餘興南園宴清洛文學引鄒枚歌鍾陳衛霍風¶
高大夫樹露下將軍藥待聞出塞還丹青上麟閣¶
　　　鳯樓尋勝地¶
西掖持醇酒東山就白雲開軒緑池映命席紫蘭芬舞¶
度花為伴鸎來管作羣太平多樂事春物共氛氲¶
<pb:KR4c0009_WYG_005-5a>¶
　　　皇帝降誕日集賢殿賜宴¶
仲秋金帝起五日土行昭瑞表壬寅露光傳甲子宵隂¶
風吹大澤夢日照昌朝不獨華封老千年喜祝堯¶
　　　恩制賜食於麗正殿書院(得林字/)¶
東壁圖書府西園翰墨林誦詩聞國政講易見天心位¶
竊和羮重恩叨醉酒深緩歌春興曲情竭為知音¶
　　　洛橋北亭詔餞諸刺史¶
離亭拂御溝曲岸舞船樓詔餞朝廷牧符分海縣憂股¶
<pb:KR4c0009_WYG_005-5b>¶
肱還入郡父母更臨州扇逐仁風轉車隨零雨流恩光¶
水上溢榮色栁間浮預待羣方最三公不逺求¶
　　　修書院學士奉勑宴梁王宅(賦得樹字/)¶
虎殿成鴻業猿巖題鳳賦既荷大君恩還䝉小山遇秋¶
吹凝絃管凉雲生竹樹共惜朱邸歡無辭洛城暮¶
　　　夕宴房主簿舎(并序/)¶
旅聽清管崇扃宴鑰巖雲暗山㣲月白夜悄羣動之俱¶
息感孤鴻之逺音有美房公霞海其量友我以絲竹好¶
<pb:KR4c0009_WYG_005-6a>¶
我以罇俎紓藴結之雅懷豁悠曠之陳意滿堂既醉同¶
賦是詩¶
歳晏闗雍空風急河渭氷薄逰羇物役㣲尚愜逺憑旅¶
館月宿永閉扃雲思興伊人美脩夜朋酒惠来稱交談¶
既清雅琴吹亦淒凝不逢君蹇涸幽意長鬱蒸¶
　　　岳州宴姚紹之(并序/)¶
姚司馬徃在柏臺毎欽骨鯁及兹荒服偶得官聮復有¶
令弟美𦙍芬芳襲予山寺外廬幽深形勝童冠是集歡¶
<pb:KR4c0009_WYG_005-6b>¶
言賦詩¶
杞梓滯江濵光華向日新難兄金作友媚子玉為人山¶
水含秋興池亭借善鄰簷松風送静院竹鳥来馴翠斚¶
吹黄菊琱盤鱠紫鱗緩歌將醉舞為拂繡衣塵¶
　　　幽州夜飲¶
凉風吹夜雨蕭瑟動寒林正有髙堂宴能㤀遲暮心軍¶
中宜劍舞塞上重笳音不作邊城將誰知恩遇深¶
　　　温泉馮劉二監客舎觀妓¶
<pb:KR4c0009_WYG_005-7a>¶
温谷寒林薄羣逰樂事多佳人蹀騣馬乗月夜相過秀¶
色燃紅黛嬌春發綺羅鏡前鸞對舞琴裏鳯傳歌妬寵¶
傾新意銜恩奈老何為君留上客歡笑斂雙蛾¶
　　　行從方秀川與劉評事文同宿¶
方秀美盤逰頻年降天罕水共伊川接山將闕門斷捧¶
日照恩華攀雲引疲散野宿霜入帳孤衾寒不暖静聞¶
宫漏疎卧視庭月滿開罏命温酎中夜發清管風送闗¶
山長氣遒星歳短寓言情思惬適興真意坦寰中病羈¶
<pb:KR4c0009_WYG_005-7b>¶
掛方外嫌縱誕願君樂盛時無嗟帶纕緩¶
　　　崔禮部園亭¶
窈窕留清館虛徐步晩隂水連伊闕近樹接夏陽深栁¶
蔓憐垂拂藤苗愛上尋訝君軒盖侣非復俗人心¶
　　　城南亭作¶
珂馬朝歸連萬石矟門洞啟親迎客北堂珍重琥珀酒¶
庭前列肆茱萸席長袖遲迴意緒多清商婉轉目騰波¶
舊傳比翼侯家舞新岀將雛主第歌漢家絳灌餘兵氣¶
<pb:KR4c0009_WYG_005-8a>¶
晉代浮虚安足貴正逢天下金鏡清偏如日飲醇醪意¶
誰復遨遊不復歸閒庭莫畏不芳菲㑹待城南春色至¶
競將花柳拂羅衣¶
　　　對酒行巴陵作¶
留侯封萬户園令夀千金本為成王業初由賦上林繁¶
榮安足恃霜露逓相尋鳥哭楚山外猿啼湘水隂夢中¶
城闕近天畔海雲深空對忘憂酒離憂不去心¶
　　　清夜酌¶
<pb:KR4c0009_WYG_005-8b>¶
秋隂士多感雨息夜無塵清罇宜明月復有平生人¶
　　　醉中作¶
醉後樂無極彌勝未醉時動容皆是舞出語總成詩¶
　¶
　¶
　¶
　¶
　張燕公集巻五¶
