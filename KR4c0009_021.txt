# -*- mode: mandoku-view; -*-
#+TITLE: 張燕公集
#+DATE: 2015-08-24 23:45:53.381935
#+PROPERTY: ID KR4c0009
#+PROPERTY: BASEEDITION SBCK
#+PROPERTY: JUAN 卷二十一
<pb:KR4c0009_WYG_021-1a>¶
欽定四庫全書¶
　張燕公集巻二十一¶
　　　　　　　　　　　　　唐　張說　撰¶
　　碑文¶
　　　齊黄門侍郎盧思道碑¶
有齊黄門侍郎范陽盧公諱思道字子行涿人也其先¶
姜姓世祚東海别為盧氏家于北燕自漢世中郎植至¶
齊侍中陽烏徴君之子禀天靈傑承家令軌清明虗受¶
<pb:KR4c0009_WYG_021-1b>¶
磊落標竒言不詭隨行不茍合逰必英俊門無塵雜至¶
扵求巳勵學探道覩奥思若泉涌文若春華精㣲入虛¶
無變化合飛動斯固非學徒竭才仰鑽之所逮也事齊¶
歴散騎侍郎以文翰直中書中廢復進至給事黄門侍¶
郎待詔文林館武平末天子總兵禦寇太子監國于晉¶
陽公留綜宫朝兼典樞宻及皇輿敗績扵外而百寮蕩¶
析於内公節義獨存侍從趣鄴告至行賞授儀同三司¶
入周除御正上士定省歸郡郡人祖英伯作難公脅在¶
<pb:KR4c0009_WYG_021-2a>¶
其旅幽都既平玉石将燎賴元帥宇文公舉以舊有令¶
聞引謁因命草露檄立就駭其麗異其敏釋於齊斧之¶
下揖於羣士之上除掌教上士隋髙祖為丞相也遷武¶
陽太守以母老乞解職優詔許之後復徴為散騎侍郎¶
奏内史侍郎事隋開皇六年春秋五十有二終於長安¶
反𦵏故里凡更臣三代易官十七再降一免二去職八¶
平除擢遷者四而已公䖏屯安貞賦詩頽飲視得失蔑¶
如也臨難無懾在黜無愠危不去主仕不違親休明有¶
<pb:KR4c0009_WYG_021-2b>¶
賓禮之盛顛覆無淪胥之禍其大雅者與夫禮儀損益¶
公能言之故與熊安生詳定齊禮三墳五典公能讀之¶
故與薛道衡侍學儲后公國華人望光照隣邦故所居¶
之朝應對賓客修詞抗議允執其中故青瑣黄縑異代¶
咸掌大名之下豈誣也哉昔仲尼之後世載文學魯有¶
游夏楚有屈宋漢興有賈馬王揚後漢有班張崔蔡魏¶
有曹王徐陳應劉晉有潘陸張左孫郭宋齊有顔謝江¶
鮑何劉沈謝徐庾而北齊有温邢盧薛皆應世翰林之¶
<pb:KR4c0009_WYG_021-3a>¶
秀者也吟咏情性紀述事業潤色王道發揮聖門天下¶
之人謂之文伯於戯國有校家有塾禄位以勸風雅猶¶
存然千數百年羣心相尚竟稱者若斯之鮮矣才難不¶
其然乎然則飛黄虗聘百轡遺路鷦鵬天運萬翼無階¶
文士擅名當時垂聲後代亦云才力之絶衆故爾開皇¶
以來百三十餘載天賛唐徳生此多士公之𤣥孫曰藏¶
用濟美文館重禄黄門永惟衣冠子孫邑里多改先人¶
封樹嵗代将平迺假詞菲才刋石表隧庶乎渉齊地者¶
<pb:KR4c0009_WYG_021-3b>¶
不薪栁恵之隴過邢山者無惑子産之墓至矣乎盧氏¶
之子其用心也逺矣銘曰¶
彧彧黄門實天生徳才盖一世榮聞四國文王既没文在¶
人𢎞公為宗匠當朝與能龍躍春&KR0034;鳳鳴朝升或頌或變¶
或雅或承理以神合聲以妙徴髙視雎渙與君代興人之¶
云亡十有一紀斯文未喪施於孫子新作豐碑徳音不巳¶
　　　贈吏部尚書蕭公神道碑¶
仁以度心施物義以由道利貞孝以養志安親慈以教¶
<pb:KR4c0009_WYG_021-4a>¶
忠有後舉四行之尤善成百代之餘慶盖得之於蕭府¶
君矣公諱灌字𤣥茂蘭陵人帝髙辛之苗裔也𤣥鳥授¶
命教敷五徳白雲入房網開三面㣲子封宋樂叔居蕭¶
氏族之始也相國下秦大夫師漢門閥之宗也大齊以¶
肅竹膺期踐皇帝之位大梁以木刃興運張天地之圖¶
傳寳祚於一家易鴻名於兩漢青盖入洛重南國之衣¶
冠白馬朝周盛西雍之賓客公即梁宣皇帝之𤣥孫明¶
皇帝之曽孫大父南海王珣入隋封梁國公纂徳乾坤¶
<pb:KR4c0009_WYG_021-4b>¶
承靈睿哲舊邦雖改見周鼎之時輕新社仍封知晉圭¶
之必大考鈞中書舎人率更令𢎞文集賢兩館學士學¶
窮秘賾文標宗匠廣博幽深契神無迹温良恭儉與道¶
為徒是謂啟迪後昆而焜燿前烈者也公總山河之粹¶
氣注日月之末光心根孝友器包禮樂動躡思後故口¶
無擇言照在機前故身無擇行加以啟蓬山之塞路入¶
藏室之𤣥關四科得游夏之門六藝取鍾王之雋年十¶
八明經髙第補代王功曹王昇儲改通事舎人又換内¶
<pb:KR4c0009_WYG_021-5a>¶
直監曳裾西苑擅文士之場束帶東朝首正人之列外¶
艱去職王戎死孝時論憂之閔子免喪哀心未盡乃不¶
就祥縞不撤几筵者久之或曰懐其寳迷其國行其志¶
約其親可乎哉公曰吾過矣不得已而外除不擇官而¶
禄仕拜國子監丞以婚姻之故出為甘州司馬徙集嵐¶
二州司馬轉渝州長史其從政也反身以惠下推誠以¶
敬上老吾老以施教㓜吾㓜以子人執其心也何徃不¶
濟故歴佐之邦必僻陋知方戎蜑蠻俗狼戾馴軌貪饕¶
<pb:KR4c0009_WYG_021-5b>¶
寡欲迎新者望風而歌來暮送故者計日而戀不足詩¶
云淑人君子正是國人能長人之謂也太夫人在堂有¶
羸老之疾公因使入計得扶持還京下巫峽之波上當¶
陽之坂展轉在側殷憂歴時席不安枕衣不解帶及板¶
輿長稅遂扶杖不起子春視疾加損徒勤石建執喪悲¶
哀自絶永淳元年八月寓居穰縣終於苫盖春秋五十¶
有七先君之服也三年有終公過時不釋聖善之喪也¶
五十不毁公戀親滅性君子曰禮也夫可謂至矣夫人¶
<pb:KR4c0009_WYG_021-6a>¶
京兆韋氏祖雲起兵部尚書父師實秦州都督公卿令¶
族蘭杜齊芬鳳凰飛鳴始正家道珠玉秀色終髙母儀¶
年五十有四長夀元年十月逝於京師布政里粤以二¶
年二月辛卯合𦵏於少陵原之先塋禮也其孤嵩克戴¶
聖君以宰天下大福再成於身後湛恩廣運於泉路開¶
元十七年仲冬癸丑詔曰中書令嵩父某乙毓粹冲和¶
降靈神象言入精微之奥迹登聖賢之軌位不充量道¶
足庇人松檟雖幽音徽不昧宜承追逺之慶俾崇冡宰¶
<pb:KR4c0009_WYG_021-6b>¶
之榮可贈吏部尚書同日詔曰嵩母韋氏門傳一經行¶
包四徳才淑冠乎邦族言範光乎母師誕兹寳臣作予¶
良弼封其石窌俾承土宇之榮表以金章永賁珩璜之¶
飾贈魏郡夫人扵是建宗廟修禮物榮君後命告我前¶
人逺哉心乎一恩一敬之感㑹也如是垂裕立訓克家¶
揚名遺愛至矣慎終備矣東武公之子孫共連塋闕南¶
城侯之夫人同刻碑銘詞曰¶
維蕭係宗出宋之子天命齊厯河圖梁紀累帝重王雍¶
<pb:KR4c0009_WYG_021-7a>¶
容文史是生邦俊世濟其美仁義孝慈中和庸祗文章¶
鳴鳳禮樂元龜碣館枚馬儲闈潘賈人望國華風流儒¶
雅歴佐列郡政成休問行立時法言垂後訓殁而益榮¶
追位冡卿哀感有情事傳無聲墓門松平碑字金生不¶
知千古誰遊九京¶
　　　贈戸部尚書河東公楊君神道碑¶
若夫孝在揚名忠歸令徳事因感激氣槩生焉時逢屯¶
難勲業成焉桃李灼灼不自言於蹊徑松栢青青不受¶
<pb:KR4c0009_WYG_021-7b>¶
令於霜雪窮獨善而無撓逹兼善而弗矜子曰君子哉¶
若人吾斯河東公之謂也公諱執一字某𢎞農華隂人¶
也司空觀王雄之曽孫鄆州𢎞農公續之孫潞州湖城¶
公思止之子戸部尚書相國執柔之弟觀公侍中恭仁¶
公之伯父也安徳公尚書令師道公之叔父也在隋則¶
二代五公在唐則一門三相公台輔積慶稟清明之識¶
河岳㑹靈資磊落之氣體剛毅深於城府藴規畧長於¶
襟帶戲為軍陣敵國之勢幼成請學兵書長城之望早¶
<pb:KR4c0009_WYG_021-8a>¶
集年甫十六先君捐館七日絶飲三年泣血縞素有制¶
儒家歎其從禮柴棘加等議者憂其死孝清明祖徳世¶
胄能貧太夫人在堂有致力之養非躬藝黍稷不以供¶
甘㫖非手樹桑麻不以薦絺纊年逾一紀勤不知勞既¶
極安親之心方展事君之節乃濯纓璜渚獻策金門于¶
當代之聖君論天下之成敗秦皇覽奏屏左右而與謀¶
漢帝聞言膝前席而不覺一見拔玉鈐倉曹再見取尚食¶
直長四見寘典設郎驟進直詞深觸權嬖為易之兄弟¶
<pb:KR4c0009_WYG_021-8b>¶
所嫉授伊川府果毅又上封章帝用嘉納加㳺擊将軍¶
右衛郎将歴清道率換右衛中郎押千騎使總統貔虎¶
便繁肘腋故得協心五王戡勦二豎奮飛北洛推戴中¶
宗嗣唐配天不失舊物以匡復勲拜雲麾将軍右鷹揚¶
将軍封𢎞農縣公賞未充庸且有後命増冠軍大将軍¶
右威衛将軍進河東郡公邑二千戸賦四百室畀之鐵¶
券恕其十死又錫天馬瑞錦珠盤瑶爵綵紋五百縑素¶
三千分三土之上腴處五等之髙列琱戈紫綬環衛於¶
<pb:KR4c0009_WYG_021-9a>¶
鈎陳玉瓉黄流侍祠扵清廟豈知釁結梁魯政出豔哲¶
里克納惠而為戮萇叔城周而見咎彼五績之摧頽此¶
三黜之屯躓出為常州刺史以夫人羸老乞避卑濕特¶
降中㫖轉牧晉州駙馬都尉琅琊王同皎親賢地切休¶
戚圖深安劉之䇿未遂鍾室之災先及吏扇紛獄公陷¶
關通貶徙沁州刺史不知事仍長任夜魂九逝非北首¶
而無歸晝戸重扃異南冠而同縶果能推分榮辱忘懐¶
生死人不堪其憂公不改其操乆之盡削官封放懐侍¶
<pb:KR4c0009_WYG_021-9b>¶
母梁山雨雪不隔曹氏之思王畿風景未就潘園之養¶
尋而大勲不廢天道復反歸既奪之井邑起故時之将¶
軍擢衛尉卿尉復初封爵巖巖劍山蜀之險要嗷嗷飛¶
雁人未安居饑渇人民輯綏凋弊又授公劍州刺史蔚¶
彼黍苗樂我膏澤内憂逺訃殞絶逾時扵是摶膺星奔¶
徒跣永路雨不接夜身不觧纕因心過禮朝流欽歎有¶
命奪情除汾州刺史知團結兵馬哀訴不允金革無違¶
中國簡稽而有備單于逃遁而逺迹詔徴為凉州都督¶
<pb:KR4c0009_WYG_021-10a>¶
兼左衛将軍河西諸軍節度督察伯姓赤水軍等大使¶
公富以農政和以師律章信蕃部赫怒軍容斷匈奴之¶
臂磧路安而不警張漢家之掖雪山開而無寇遂攝御¶
史中丞璽書勞徠縟賞稠疊又牧原州未發復授凉州¶
都督改右衛将軍使悉如故尋移許州刺史未到以單¶
于欵關授右衛将軍檢校勝州都督兼䖏置降戸使懐¶
柔以徳種落宜之徴還本官又兼原州都督屬降户反¶
叛河朔俶擾邊城聳蹙諸将無功强修連率夏州按察¶
<pb:KR4c0009_WYG_021-10b>¶
關内羽書日夜俾遷郡牧公按甲待敵確乎不動虜騎¶
畏威竟無来掠向使迴避行於一歩則攘竊啟於萬端¶
十将五耗數年未息既而强公追捷朝端延賞徴拜右¶
威衛大将軍進檢校右金吾大将軍尋而即真禁衛肅¶
然異於他日也皇上哀庶戮之不辜念羣胡之自孽大¶
軍之後荆棘生焉乃命公攝御史大夫為朔方元帥公¶
剛腸疾惡擒姦摘罪曩将之所彌縫宿吏之所汚没匿¶
贓散廪一徴百萬矯枉過正衆口囂然改右衛大将軍¶
<pb:KR4c0009_WYG_021-11a>¶
無何復右金吾大将軍金刀更新骲鞘仍舊巖廊益峻¶
徼道増清改金紫光禄大夫鄜州刺史人寛吏急猶前¶
政也享年六十有五開元十四年正月二日薨於官舎¶
闔境發䘮列城望祭古之遺愛何以加焉天子傷之下¶
詔曰故官某夙負名義早著勲庸居内外之職備文武¶
之任忠勤匪懈誠節無渝忽焉徂没情深悲悼可贈戸¶
部尚書歸賵成䘮有加恒數維公以孝敷聞以忠特逹¶
以幹述職以能典兵凡領郡十四将軍十二再仗節鉞¶
<pb:KR4c0009_WYG_021-11b>¶
三執金吾一至九卿二兼獨坐儼有直道侃無媚辭銀¶
艾復乎舊徳珪爵傳乎祚𦙍全志節於夷險與福禄而¶
始終諡曰忠公朝之令典也夫人新城郡夫人獨孤氏¶
左威衛大将軍贈益州大都督卿雲之女也婦徳母儀¶
中外師範開元四載先公即穸以今十五年六月合𦵏¶
扵咸陽之洪瀆川禮也其孤濯汪等銜恤靡訴託詞疇¶
識感稱代之垂文哀劬勞之罔極銘曰¶
堂堂楊公神宻氣雄苦身難孝正國危忠落彼狡童樹¶
<pb:KR4c0009_WYG_021-12a>¶
此帝功昔稱關西今也河東觀王之裔珠華玉麗重葉¶
尚主三朝嬪帝韡韡七徳侁侁六藝公之亢宗鬱為世¶
濟凉鎮西隅邦臨北胡天子受鉞将軍剖符青虵入笥¶
白獸銜珠去持玉節来執金吾轉予爪士守扵鄜畤明¶
察號神仁恩名子武都石折文昌星死素盖歸飛黄泉¶
已矣卜𦵏巻阿哀榮孔多尚書鼓吹太守虞歌碑流雨¶
迹松引風過獨封茅土長誓山河¶
　　　故括州刺史贈工部尚書馮公神道碑¶
<pb:KR4c0009_WYG_021-12b>¶
金之為寳百錬而惟精玉之稱徳乆幽而不昧聖人美¶
焉君子比焉可鑠也不可奪其剛可毁也不可汚其潔¶
偉哉馮公秉斯操矣公諱昭泰字遇聖長樂人也說學¶
於古史豈不聞舅氏之厥初乎畢公建徳扵周畢萬大¶
名扵魏别封之裔遂氏馮城秦則丞相並時漢則将軍¶
重世積仁鍾慶王者鬱興間晉南浮因燕北號家變成¶
國為天下雄勲業競五伯之先子孫齊二王之後公即¶
昭成皇帝之十世孫也髙祖大将軍随州刺史長山公¶
<pb:KR4c0009_WYG_021-13a>¶
謙以寇恂之才翊戴周武曽祖兵部尚書左僕射魏國¶
公世基以曹參之力經濟隋文大父尚書左丞檢校御¶
史大夫少府監揚州長史安昌公長命以佳吏之名勤¶
勞王室考仁髙亮無禄子道不究故公幼而襲安昌公¶
焉清明激澈標格峻堅夏翟耿介無矯飾扵韋絃寒松¶
清冥不受令扵霜雪専經覩奥習法精理起家左奉裕¶
改讓賢府果毅換文州司馬為酷吏所陷罷官乆之調¶
榮州長史屬城慢法按而繩之入計㑹府讎家横訟眀¶
<pb:KR4c0009_WYG_021-13b>¶
勅杖其愬者遷公宋州司馬朝廷翕然知有王法復假¶
右臺侍御史江南道㢘察使類㑹髙等加朝散大夫進¶
潞州長史堆岸受湍孤醒見嫉轉湖州長史公束濕不¶
回聚蚊交訟貶為饒州司馬未行降使詳復拜鄂州刺¶
史制曰卿志氣剛勁操履貞潔歴佐藩條咸有聲稱詰¶
姦糺謬不避强禦苦節清威若凌霜雪頃因讒毁遂有¶
貶降使者案問皎然眀白俾従優奨特加寵命其在江¶
夏異政風行入為太子家令兼知内外鑄錢事國泉是¶
<pb:KR4c0009_WYG_021-14a>¶
殷盗鎔乃絶河朔淫雨帝思作又俾公檢校邢州刺史¶
散有賙無人忘歉嵗帝乃璽書勞焉其㫖曰卿忠扵事¶
君簡以臨下㤀私徇公之美謌謡所載擒姦摘伏之竒¶
吏人攸仰雖陳朔之貶黜邪慝王業之斥除貪殘無以¶
加也一郡清淨副朕意焉其後以戚累移睦州刺史復¶
為羣小所譛左授泉州司馬未之任又貶榮州司馬公¶
砥節荒服天髙聴卑除温州長史俄復舊階拜括州刺¶
史水國瀐洳苦疾言歸景龍三年六月十三日終於蘇¶
<pb:KR4c0009_WYG_021-14b>¶
州之逆旅春秋六十有五正人歎息舊莅傷感公清白¶
傳家信義髙世門有竒士室無長物夫其善扵鉤距長¶
扵衿帯法嚴令峻人寛吏急當官而行不避讒慝之口¶
除惡務本不求愷悌之譽出入從宦十有六職以謗獲¶
貶者五洗謗特遷者四不曰忠乎将無悔於九死不曰¶
直乎焉往而不三黜故人謝而名益著迹逺而風可懐¶
也皇上志其持法無撓贈大理卿本其坐樹無言諡之¶
曰節窀穸之事一以官供哀榮之禮被於存没是時天¶
<pb:KR4c0009_WYG_021-15a>¶
子嚴謁山陵訓人追孝推恩庶辟㵼澤幽泉公長子少¶
府監紹正次子給事中紹烈並構層堂仰延榮贈乃贈¶
公工部尚書君子曰孝必錫類忠則不墜臧孫逹其有¶
後乎鄭公業為不亡矣夫人琅琊君左相邢公及善之¶
女垂拱二年三十六而夭後夫人彭城君鴻臚卿善因¶
之孫女景龍三年五十有五而逝所謂齊姜昭前邢媛¶
輝後碧樹先落悲同孫椘之妻紅蘭漸苞貴在馮勤之¶
母以開元十八年十月壬寅𦵏我節公扵長安縣髙陽¶
<pb:KR4c0009_WYG_021-15b>¶
原夫人王氏劉氏祔焉禮也長子紹正少府監第四子¶
紹忠未仕第五子紹烈御史中丞孝乎二連之心思崇¶
三絶之美魏王来顧賞幼婦之碑秦師不侵尊死士之¶
隴揚名稱代道逺乎哉銘曰¶
古之志士忠不為難倬哉馮公矯此雲翰囂囂羣小彼¶
何足筭屢困終直天下改觀輕用百年窮逹相半貽慶¶
二子雙承天渙嚴嚴大理人命是懸聖朝表贈王道無¶
偏六卿冬官百工攸序韓稜雖殁龍泉可許丘陵鼓舞¶
<pb:KR4c0009_WYG_021-16a>¶
兮桑改壑遷嵗月崩波兮有去不還唯徳音與頌兮傳¶
不朽扵人間¶
　　　故吏部侍郎元公碑銘崔湜撰序¶
良玉吐曜非媚荆人之斵幽蘭懐芳豈珍椘客之奏若¶
夫克抱厥徳不掲其明四海順風以𢎞道萬乗渇日而¶
致用見於元公矣公諱希聲字某河南洛陽人也盖顓¶
頊之裔十三代祖魏昭成帝勲格皇天恵孚庶物駿啟¶
靈命大昌扵後故我曽大父隋尚書左丞𢎞尊賢愛人¶
<pb:KR4c0009_WYG_021-16b>¶
開物成務我大父隋南郡司法恭禮樂是蹈詩書是好¶
我皇考黄州刺史孝節政以仁成名以徳舉並代集禮¶
以洎扵公公含真藴靈幼有成量承顔善對實覃實訏¶
母氏鞠育備扵典訓三嵗便善草𨽻書客有聞而謬之¶
者公援毫立就動有楷則故當時目曰神童焉七嵗屬¶
文邈有髙致十四通五經大㫖百家之言先儒未喻一¶
覽氷釋四方儒墨之士由是嚮風矣雅合冲漠脱落人¶
事鼎鍾黼黻罔滑其志妙扵鼓琴尤工幽居緑水之操¶
<pb:KR4c0009_WYG_021-17a>¶
常祇傲縱恣不求聞逹兄通理以其聲華太髙諭其從¶
仕不得已舉進士授相州内黄主簿臨下以簡人用宜¶
之黄州府君薨浹旬不怠朞而不懈至性之酷異類同¶
傷扵是昆弟胥命纍棘互勉負畚荷插躬自成墳故族¶
稱元氏之孝服闋調補校書郎轉右金吾兵曹萬年主¶
簿公之始至萬年也河洛肇基扵天邑崤函分守扵懿¶
親鄎國公武攸望地在維翰寄深鎮撫以公文吏之美¶
僉為判官凡有牋疏皆自公出朝廷嘉焉徴拜司禮博¶
<pb:KR4c0009_WYG_021-17b>¶
士則天大聖皇后萬幾之餘屬想經籍思欲撮羣書之¶
要成一家之美廣集文儒以筆以削目為三教珠英盖¶
一千二百巻公首膺嘉命議者榮之書成克厭帝㫖遷¶
太子文學主客考功二員外賞勤也皇帝纉膺大業擢¶
中書舎人是時天地初復中外多務章奏交馳文誥叠¶
委公操斧則伐懸衡不欺至於獻納多所施用然而不¶
樂䖏煩屢乞外補上優而不許轉太常少卿無何吏部¶
缺公雖虬蟠不進欲固其節而鶴鳴有聞終迫其用乃¶
<pb:KR4c0009_WYG_021-18a>¶
拜吏部侍郎實能考才地以諗所立振幽滯以器所用¶
簡而能通清而不介輪桷必舉衆論休之天錫不永清¶
羸遘疾春秋四十有六景龍元年某月終扵某天子悼¶
焉賻以粟帛唅襚之事即以景龍元年某月歸𦵏於某¶
禮也懿交暱友平生詞賦之客聚泣而評曰公事寡嫂¶
撫孤姪以義聞居閨門接昆弟以禮著黄州之酷昭其¶
行也鄎國之徴表其才也奉常之舉見其高也吏部之¶
僉彰其用也况乎體道之要心無疵瑕包身之防口絶¶
<pb:KR4c0009_WYG_021-18b>¶
&KR0391;否非夫全徳具美自天離祉曷能臻此君子患道之¶
不立不患夀之不永公道行矣奚其多傷而已哉有集¶
三十巻行扵世嗣子寄童齔之子嬰兒之慕夫人李氏¶
故亳州刺史某之女今主客郎中顒之從父妹也華首¶
䘮天帷堂哭晝藐視呱疚哀感草木託詞扵我故人庶¶
以紀百代之盛予與公一遇相得二紀同逰聫光粉闈¶
接袂華禁容範之好宛猶存目宴謔之言未㤀扵耳追¶
慨疇曩援毫涕集公執交兵部侍郎南陽張説吏部侍¶
<pb:KR4c0009_WYG_021-19a>¶
郎范陽盧藏用當代英秀文華冠時而盧兼有臨池之¶
妙故張述銘盧篆石天下稱是碑有二美焉詞曰¶
英英白雲瑞彼君輅佻佻公子嘉我王度魏后遺徳作¶
華天朝雲氣應變直心遥遥麟閣書仙鳳池墨妙太常¶
國禮少宰邦教公之處之有倫有要玉折其貞金斷其¶
清歿而不朽仁乎令名¶
　　　唐贈丹州刺史先府君神道碑¶
府君諱騭字成騭范陽方城人也張祖曰揮帝軒之𦙍¶
<pb:KR4c0009_WYG_021-19b>¶
肇勲弦木錫姓尚矣詩有卿士孝友史有留侯世家八¶
葉至東漢司空皓子宇北平太守始居范陽四葉至西¶
晉司空華子韙散騎常侍仍僑江左昆孫太常復歸河¶
洛故河東有司空砦洛陽有散騎里後司空至府君十¶
二代不失仁義矣王父諱弋周通道館學士考諱恪無¶
禄早世府君煢生遺育四代單緒家世尚儒不及伯魚¶
之訓外祖為理遂讀臯陶之書以明法歴饒陽長子二¶
尉介休主簿洪洞丞以所願乎下事乎上以所願乎上¶
<pb:KR4c0009_WYG_021-20a>¶
交乎下反身與人何徃不順臺選貞白覆囚山南人謂¶
是行有典刑矣昊天不弔年五十二調露元年十二月¶
乙夘捐背扵縣廨夫人長樂縣太君馮氏父威藍田丞¶
敬脩法度踐渉圖史顧復幼孤将就成立家道不殞夫¶
人是頼享年七十二傾背扵東都康俗里第光珪説不¶
天夙遭閔凶又集荼蓼先王制禮不敢從滅以景龍二¶
年七月已亥安𦵏扵萬安山陽祔從周制也先君不禄¶
俸不奉親不機杼不資身僚舊無雞黍之接况其非類¶
<pb:KR4c0009_WYG_021-20b>¶
乎族姻無魚菽之受况其人吏乎是全其髙而善其獨¶
也過四十始閲六籍觀詩得之厚觀書得之&KR0106;觀樂得¶
之和觀禮得之别觀春秋得之正觀易得之元曰君子¶
多乎哉事斯一言而已矣每誦道記三復三寳曰至人¶
之心有以垂世又聞之太夫人云吾有子五十載非其¶
疾無一日之憂太夫人亦云吾事夫子三十年耳無忤¶
聲目無暴色先君之違世也其憂戀者尊門在殯與聖¶
善在堂與我諸孤無日敢忘及王母終養二祖封崇亦¶
<pb:KR4c0009_WYG_021-21a>¶
尚克家成遺訓矣若夫安親孝也宜家義也翼子慈也¶
軌迹隠乎含光故當代罕耀馨香發乎潜徳故明神終¶
勞先大夫乆而益榮沒而不朽盖此景龍二年天子嘉¶
侍臣之匪躬念前人之藴徳二月乙已詔曰故官某毓¶
徳髙邁藏器下僚代載儒雅家傳清白河東佐邑長不¶
欺之風山南覆囚溢無寃之聴徂謝永乆丘墳不飾啟¶
兹令𦙍貞事先朝宜崇追逺之恩以表揚名之志可贈¶
使持節丹州刺史王澤漏乎泉壤國禮崇乎宗廟漢帝¶
<pb:KR4c0009_WYG_021-21b>¶
論士恨不見李牧之為人曽子思親泣無逮椘王之厚¶
禄道存運徃痛矣餘悲緬存前哲之所以聞無聲扵四¶
海視不見扵百代者匪銘頌與桓麟蔡邕其則不逺嗚¶
呼霜露交積松檟滋深兄弟永懐相顧将老胡伯虎豈¶
敢掩大人之清陳季方何足知家君之徳小子銜恤非¶
曰能文莫假辭扵他者務傳信於我也銘曰¶
猗嚴考用𤣥妙體太和竭髙志貞夫一戒其多孝扵親¶
正于家刑于訓清厥心晦厥迹畏厥聞如何其謙儉慈¶
<pb:KR4c0009_WYG_021-22a>¶
皇哉褒徳永世有詞¶
　¶
　¶
　¶
　¶
　¶
　¶
　¶
<pb:KR4c0009_WYG_021-22b>¶
　¶
　¶
　¶
　¶
　¶
　¶
　¶
　張燕公集巻二十一¶
