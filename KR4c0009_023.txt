# -*- mode: mandoku-view; -*-
#+TITLE: 張燕公集
#+DATE: 2015-08-24 23:45:53.423141
#+PROPERTY: ID KR4c0009
#+PROPERTY: BASEEDITION SBCK
#+PROPERTY: JUAN 卷二十三
<pb:KR4c0009_WYG_023-1a>¶
欽定四庫全書¶
　張燕公集巻二十三¶
　　　　　　　　　　　　唐　張說　撰¶
　　墓誌銘¶
　　　府君墓誌¶
府君諱騭字成騭姓張氏其先晉人也晉分家世相韓¶
韓滅留侯為漢謀主至宇為范陽太守因居其郡及華¶
博物亞聖為晉司空君司空十二代孫也曽祖諱俊河¶
<pb:KR4c0009_WYG_023-1b>¶
東從事大父諱弋字嵩之通道館學士考諱恪未仕即¶
世先君四代早孤單門㷀立宗祀之不絶如綫府君襁¶
褓衰麻鞠育舅氏而炳太和之純嘏爍逺慶之洪𦙍庇¶
身禮樂發言忠信小無不誡大無不慎終日乾乾逺於¶
悔恡靈根顛而還植祖徳墜而復振加以好學不倦聞¶
一反三道機𤣥鍵罔不幽探外王父大理丞某重世為¶
士君傳其憲章博施精理年十九明法擢第解褐饒陽¶
尉丁王母憂去職夫人少而守義老而無子因心創巨¶
<pb:KR4c0009_WYG_023-2a>¶
事不忍言喪紀之數加人一等服常調長子尉換介休¶
主簿洪洞丞太夫人在堂官求便近故累徙而不進也¶
内清淨以化人外平反以恱親不樂歸美而善隠徳故¶
下車無赫赫之聲所去有餘愛之戀有命差覆囚山南¶
輶軒所歴全濟甚衆君以律有違經背禮著妨難十九¶
首書奏帝下有司而删定之官黨同妬異竟寢其議道¶
之将廢也與命也臧倉其如命何調露元年秋奉使晉¶
陽遇疾輦歸藥禱無降冬十二月大漸九日乙夘棄背¶
<pb:KR4c0009_WYG_023-2b>¶
扵縣廨春秋五十有二光珪説不天總角在疚眀年春¶
奉輤藁殯於河東頼夫人撫養孤藐躬加訓授男集文¶
雅女工組繡姻不失親官復其舊景龍元年秋封樂縣¶
太君夫人故藍田丞威之女也享年七十有三是嵗十¶
一月戊申傾背扵東都康俗里第扵戲哀哉靡瞻靡依¶
何怙何恃二年七月已酉克𦵏我先公夫人合祔焉從¶
周制也初議𦵏小子夢度景扵萬安山南孤堆東峯之¶
下時淮南𢎞公相地曰是山為華盖岡為蟠龍龍者大¶
<pb:KR4c0009_WYG_023-3a>¶
人之徳孤者王侯之稱卜夢協兆何善如之乃定墳塋¶
剏宅兹所小子銜恤誌之幽礎係曰¶
欽若古訓時惟皇考翕和三光希聖二老清有世業儉¶
為世寳彌綸典憲思緝王道佐彼四邑人用不擾生我¶
曷後棄我曷早閔余髫髪遭家不造鳴鳩在桑其子在¶
棘母氏聖善示我顯徳命服天朝封邑舊國榮未卒嵗¶
龍已匝域泣血思親昊天罔極孤之華盖土龍蟠連岡¶
四繞帶林巒朝日吐耀逺峯攅㣲風夕發過蕙蘭石室¶
<pb:KR4c0009_WYG_023-3b>¶
固䕶泉火寒衆靈幽謁奉神歡夀宫深静永閒安¶
　　　唐故左庶子贈幽州都督元府君墓誌銘¶
維開元十年正月已未庶子武陵公河南元公薨扵東¶
京留守之内館公諱景懐字某魏武陵王雄之曽孫右¶
衛大将軍胄之孫贈鄜麟州刺史仁恵之季子昔天啟¶
水行君臨寰海雄圖長發本枝碩茂濟美象賢餘慶不¶
隕公受兹介祉誕膺淑靈幼有純至之節長立公直之¶
操學綜羣藝詞擅精㣲夫其結言以信導物以徳清儉¶
<pb:KR4c0009_WYG_023-4a>¶
足以軌俗真厲足以矯邪故美暢扵中名揚扵外弱冠¶
以國子進士髙第補相府典籖藩邸擇賢妙盡時選尋¶
以内憂去職重補相府參軍及眀两昇儲作貞萬國以¶
宫臣除太子舎人天授中以親累除名向逾一紀後除¶
直羅温縣二令雖大位未享通材必又自太府主簿累¶
入副卿河南掾曹克昇亞尹握蘭右轄綱紀南宫秉兹¶
憲簡肅彼專席再踐儲華卒踐宫相執心好直履法斷¶
恩觸雷霆而除惡不避也枉絲髪而干譽不為也升¶
<pb:KR4c0009_WYG_023-4b>¶
降兩宫出入二代克慎其始終厥有成君子以為難允¶
哉其難矣及啟手歸全遺言薄𦵏家無長物士服其清¶
年過懸輿人傷其夭嗚呼哀哉贈都督幽州諸軍事幽¶
州刺史賻悼之節優扵恒禮明年二月歸𦵏扵咸陽之¶
舊塋夫人韋氏祔焉禮也夫人即逍遥公敬逺之𤣥孫¶
中常侍希仲之叔妹淑行無徴華年早世其孤彦仲等¶
克遵遺訓靡所寘哀説情睦外姻懐深國士既闕西階¶
之奠逺投東武之詞銘曰¶
<pb:KR4c0009_WYG_023-5a>¶
卓彼英運慶靈既長貽訓夫子體㣲知章在藝斯博於¶
欲則少徒文其中莫飾其表惟静惟黙不激不矯時經¶
三代官成兩宫化若風偃徳如澤融邦稱其直朝哀其¶
忠禮祔周兆墳瞻漢宫哀哀純孝長訴旻穹¶
　　　周故通道館學士張府君墓誌¶
君諱弋字嵩之范陽方城人也其先張仲以孝友佐周¶
子孫醜周仕晉相韓至留侯報韓讎秦興劉滅項為漢¶
世家九代及于漢亂居燕四葉為晉司空混一天下司¶
<pb:KR4c0009_WYG_023-5b>¶
空生禕避胡過江六世至太常而復寓扵河東之族人¶
君即太常卿隆之曽孫徴君子犯之孫河東從事俊之¶
子性倜儻尚氣節能引弓六鈞命中百步車服出入擬¶
於封君州里頗患之君迺勵操强學不出門者十餘年¶
探道覩奥鬱為淵藪周武帝聞之徴為通道館學士既¶
入隋而面其國髙尚厥志終扵山廬甞言夷齊清者非¶
逹伯鸞曠者非中優哉㳺哉吾不與也夫人某氏少而¶
嫠居長而喪子流離世故窮盡艱危提㩦女姓托身禪¶
<pb:KR4c0009_WYG_023-6a>¶
宇實有髙行之烈隠居之風未遑歸葬有志不就遺恨¶
終天降及曽孫追申情禮景龍三年嵗次已酉十月十¶
六日克葬曽王父曽王母於河東之普救原成先志也¶
銘曰¶
皇矣烈祖才雄氣武不值漢髙空思萬戸一旦折節十¶
年學古髙歩華光飛纓書府昔有周處耼蛟契虎易暴¶
以儒異代同矩周命既沒鼎遷於隋仕於二姓君子不¶
為昭昭盛徳百代之規¶
<pb:KR4c0009_WYG_023-6b>¶
　　　唐處士張府君墓誌¶
府君諱恪其先晉人晉有張老韓有開地漢有留侯八¶
代孫皓為司空司空子宇為北平太守遭漢亂離家扵¶
范陽至𤣥孫華復為晉司空遇難子孫南渡其處者或¶
寓扵蒲坂周齊間有歸者因從焉君晉司空十一代孫¶
也曽祖徴君諱子犯祖河東郡從事諱俊父通道館學¶
士諱弋徳音遺範詳諸家諜君孤紹單門旁無兄弟苗¶
而不秀未仕而卒道未融扵邦國位未揚於王庭故老¶
<pb:KR4c0009_WYG_023-7a>¶
之口寖逺好事之書又闕是後生不得預聞焉哀嗣子¶
晉州洪洞丞騭襁褓衰麻育於舅氏夫人隴西董氏常¶
州長史雄之女也早年守義惟鞠一子嚴而有檢勤而¶
善訓成先人之丕烈貽後嗣之積善㣲太夫人徳則張¶
氏幾墜墜焉開耀元年十二月二十七日終於鄜城縣¶
世婦馮氏之别業春秋七十有二先君之違世也太夫¶
人在堂大門在殯日月逾邁有志未從是諸孫疾焉若¶
履淵谷以景龍三年嵗次已酉冬十月二十六日克𦵏¶
<pb:KR4c0009_WYG_023-7b>¶
王父王母扵蒲坂東司空之村成先志也銘曰¶
綿綿王父續我靈基㓜而植徳人莫知之烈烈王母克¶
眀克類教成鬻子光我族嗣中條之北大河之東丘陵¶
桑梓鬱鬱崇崇千年啟室百嵗來同永惟先志欽成厥¶
終¶
　　　中書令逍遙公墓誌銘¶
唐故中書令逍遙公韋氏諱嗣立字延構京兆杜陵人¶
也受渾元之正性挺生人之秀傑門為孝悌之府世處¶
<pb:KR4c0009_WYG_023-8a>¶
台衡之地士林之髙標宗臣之首出者也生於秦之清¶
水長於鄭之成皋聰眀先覺博古兼覽究蓬山之百氏¶
綜闕里之六藝文而不華實而不滯原夫志在扵易行¶
在於禮守橐籥之沖虛播朱絃之愷悌事有則而言有¶
度神無方而用無體其與人也温良善誘仁恕多容俾¶
夫頑蔽開晳愎鷙擾從君子進道小人革慮聞者願來¶
見者忘去若膏澤之浸陽和之感萬物莫知其化矣及¶
夫覆簣登朝濫觴宰邑聖朝知其周慎恭肅簡易循良¶
<pb:KR4c0009_WYG_023-8b>¶
是以綢繆兩禁重疊千里迄踐宰衡終厥有成凡化二¶
邑理七郡三入中書再統兵部選兵吏各兩冬典樞宻¶
共五載光弼四主歴政三十有餘其間累有傍及官因¶
左退日月蝕而更明隨和幽而不昧爾其為邦設教遵¶
徳閑邪身勤心苦誠感物化禮讓興扵私室刑罰廢扵¶
公家衡鏡髙懸文武矯首才無我失善若已有風流名¶
教作法垂後訏謨皇極功格天地茫茫蠢蠢既生既遂¶
四夷來王五靈皆至然而外榮中素迹邇心遐邈然朱戸¶
<pb:KR4c0009_WYG_023-9a>¶
之若喪邈矣赤松之可接西宴驪山之谷東息龍池之¶
野擇逍遙而建號列土宇而開社即明主封立帝之謀¶
表髙臣之志也公考侍中為國元謀公兄承慶當代齊¶
名咸以令徳繼和金鼎扶陽二相陳氏三君復追美矣¶
侍中前夫人崔氏生黄門而即世後夫人王氏生公而¶
偏愛公克諧以孝因心則友啟均養之徳成無間之言¶
天下之人比之祥覽惟公徳行言語文學政事四者實¶
總而兼之事親養志而能争居喪過哀而顧禮此善中¶
<pb:KR4c0009_WYG_023-9b>¶
之善者也善人天之經也國之寳也道将興廢木鐸之¶
用有時命或推移蒼生之望恒在春秋六十遘疾陳郡¶
還醫洛師開元七年九月二日薨於歸徳里有贈贈兵¶
部尚書諡曰某禮也明年某月𦵏扵某地有子孚恒濟¶
史儡然在疚靡所寘哀以某忝縉雲之舊寮清風之餘¶
論入難名之閫域窺妙徳之形容見托銘誌庶傳精爽¶
至於歴次次序平居事業當見郡府遺愛之碑國史名¶
臣之傳故不存焉銘曰¶
<pb:KR4c0009_WYG_023-10a>¶
峩峩仁公抱孝含忠文獻則足髙眀有融翻飛王佐穆¶
我清風道濟明時心樂幽地薜衣華衮坦然一致逍遙¶
啟封帶礪傳祀生涯共盡振古其常人秉三徳天歸百¶
祥臧孫有後公業不亡¶
　　　岐州刺史平泉男陸君墓誌¶
開元十三年十一月六日故岐州刺史平泉男陸公卒¶
於京師十四年冬十月𦵏於鄴西之先塋公諱伯玉字¶
某河南人識真之士也夫譽其克家光乎觀國篤慈恵¶
<pb:KR4c0009_WYG_023-10b>¶
以宰邑宏雅量以執憲擅華妙扵禮闈敷文敏扵禁掖¶
推直方以獨坐率簡易之專誠所至而美風振所莅而¶
徳聲溢充於我而美形乎外者焉若夫孝盡愛敬之衷¶
悌包友順之節仁協返身之恕義適成物之和四者禮¶
之善物與吾友嘗從事於斯矣然而舉禮之綱持心之¶
柄静則樂先王之道動則濟賢人之業位不盈量年無¶
登夀之才也之命也復焉可而言哉銘曰¶
陸侯泉妙體曠心古龍章炳文麟角藏武槖籥冲用詩¶
<pb:KR4c0009_WYG_023-11a>¶
書義府移孝則忠安親合主乃建侯社乃牧王畿有嚴¶
有翼有長有威汲直謝病秦和不醫乞言未老啟手全¶
歸石鼓東臨銅臺西望别業宛在舊塋増創弱子攀車¶
孀妻送𦵏風景飄忽山川悵惆令徳可傳浮生匪重神¶
去一息形遺萬種露徃草陳霜來樹拱一仁兮一義長¶
蕪沒於丘壟¶
　　　恒州刺史張府君墓誌¶
君諱承休字某吴郡吴人也留侯興漢播美西京長沙¶
<pb:KR4c0009_WYG_023-11b>¶
徙吳蔽蔓東土曽祖冲在陳為文帝師入隋為漢王學¶
士祖後𦙍授經太宗尊之以祭酒既封新野又贈以宗¶
伯考少師位不充量止於朱陽宰班固稱世名忠孝魏¶
武謂積善之家昌門一系暉我諸族君受天戩穀傳家¶
業藝希言敦行去華重實非法不由非禮不動精扵物¶
理敏於政事初以南郊齋即補兖州兵曹丁太夫人憂¶
廬墓三年加人一等再任始州司倉應八科舉改鄭州¶
録事參軍又舉賢良方正遷揚州司録參軍移蘇州常¶
<pb:KR4c0009_WYG_023-12a>¶
熟令歴政皆有能名加朝散大夫入為司農丞實掌錢¶
榖姦僦息望使覆囚嶺南是司獄訟聴折惟允逥授濟¶
源令風行畿甸河潤洛師加朝議大夫上柱國拜隆州¶
司馬轉恒州長史簡而有孚權而有中道嬰風恙去職¶
就醫還京春秋六十有二終於頒政里夫人成紀郡君¶
天水秦氏廬陵郡公行師之孫嗣公逰福之女敬事君¶
子訓成諸孤當代之孟母也年六十二終扵許州開元¶
九年十月某日合𦵏扵武功之禮讓原禮也夫道大難¶
<pb:KR4c0009_WYG_023-12b>¶
合仕屯而不進徳髙有後身没而福流君同生八人半¶
服銀艾祚𦙍五子率為珪璋比迹於燉煌六龍南鄭千¶
室徳門濟美信有徴乎懼陵谷或遷乃勒銘沈石銘曰¶
思文留侯時惟皇祖長沙南守分榦東土家有道書門¶
傳學府嵬峩重世通經二主誕靈上哲克廣斯文造次¶
仁義優㳺典墳孝乎事親忠乎事君猗那叔父亦足有¶
云¶
　　　馮潘州墓誌¶
<pb:KR4c0009_WYG_023-13a>¶
公諱君衡字正平廣管髙州人也昔畢萬苗裔邑於馮¶
城因以為氏其適越者則袁宏過江録所載長樂馮祖¶
恩之後也逺居僻地代為右族帶甲千人擬四豪之公¶
子田洞百里齊萬戸之封君祖盎持節總管髙州都督¶
耿國公𦵏贈左驍衛大将軍荆州大都督恩命分府為¶
三州授君之三子子智戣髙州刺史子智玳恩州刺史¶
猶子子㳺播州刺史公荆門之孫恩州之子量包山海¶
氣逸風雲隂徳以濟物力行以求道散岸從心乗化而¶
<pb:KR4c0009_WYG_023-13b>¶
沒斯實一方超邁全真之士也夫人南海郡太夫人麥¶
氏誕嬺勲門作嬪傑室初執冀妻之禮終抗梁寘之行¶
即大将軍宿國猛公鐵杖之曽孫女也夫人有三子一¶
女同歸上京長子元璡左衛中候次子元珪左領軍衛¶
郎将少子力士右監門衛大将軍以将軍少養扵髙氏¶
故舉家從其姓焉夫徳厚者福長先否者終泰天之報¶
應豈虗也哉大将軍所以雲漢奮飛忠孝至感迎聖善¶
扵炎海展三牲之色養拔友于扵荒徼㑹四鳥之嚶鳴¶
<pb:KR4c0009_WYG_023-14a>¶
搢紳美談簮紱傾慕是知敬仲羈旅将育扵齊孟軻儒¶
藝成名此母信瑰才之特逹亦餘慶之助成乎夫人享¶
年八十有七開元十七年五月十二日薨扵西京來庭¶
里粤以八月二十二日安厝於長樂原之新閾憫将軍¶
之純至嘉先士之晦名恩詔追贈潘州刺史招魂而合¶
𦵏焉盖殊常之禮若夫慈以遺後孝以揚親忠能合聖¶
恵足昭仁嗟乎馮氏之子具此四徳鏤石垂文為不朽¶
矣銘曰¶
<pb:KR4c0009_WYG_023-14b>¶
潘州違世滅迹沈彩詔贈本邦光爍南海其孤永慕昊¶
天不逮夫人處順奄背榮𦙍悲離兩鄉魂合雙櫬孝心¶
可贈百年匪恡天日蒼蒼丘壟茫茫地名長樂人樂無¶
長郭門之外愁生白揚¶
　　　贈郎将葛君墓誌¶
公諱威徳字某葛氏本梁國寕陵人也因遷徙今居京¶
兆涇陽縣父寳未仕早世公室無陶白之資朝無金張¶
之援不受過庭之訓不漸鼓箧之術而能奮飛喬木獨¶
<pb:KR4c0009_WYG_023-15a>¶
拔深濟富忠孝而由已善射馭而聞天早以武藝妙選¶
供奉每扈逰别館侍蹕禁林何嘗不左發五豝傍連雙¶
兔嵗乆拜元城府左果毅都尉尋加上柱國入陪内仗¶
思馬斯才出典外軍握兵之要所謂白珪特逹青雲自¶
致者也其用未展其生有涯神功二年某月日終於東¶
都私第殯北邙之山夫人太原郡太夫人郭氏從夫有¶
禮以子而貴開元八年十一月薨於京師之修真里有¶
子福順克家用孝開國惟忠泣風樹之無追痛榮禄之¶
<pb:KR4c0009_WYG_023-15b>¶
不逮哀戚之情上感飾終之澤下流窀穸有期祖奠将¶
設有詔贈右驍衛郎将開元九年二月七日合𦵏於長¶
安縣龍首鄉禮也鬱鬱宰樹蒼蒼墓田恐佳城之見日¶
秘銘石於重泉詞曰¶
都尉武達夫人禮封令徳髙行譽偶名雙自古迄今仁¶
賢同盡惟傳忠孝餘慶不泯¶
　　　四門助教尹先生墓誌¶
先生諱守貞天水冀人盖好學博古者也本乎官族稱¶
<pb:KR4c0009_WYG_023-16a>¶
為尹氏昔有伊秩司周太史暨乃吉甫勤於宣王格言¶
大勲布在書傳逺祖緯魏僕射曽祖欣隋開府大父珍¶
唐棣州蒲臺令父文唐通州三岡令先生積徳餘慶天¶
錫純嘏愿而克恭情與禮合七嵗誦二雅能通書契訓¶
詁之義識草木鳥獸之名十五誦三禮能眀君臣父子¶
之道定郊廟吉凶之制二十誦春秋尚書能精五行九¶
疇之數斷褒貶㑹盟之節二十五誦詩及易能辯政雅¶
頌之始極變化生生之至又能誦古史百家之書善文¶
<pb:KR4c0009_WYG_023-16b>¶
章草𨽻之則恥夫流俗背實響聲飾華褰末故每外和¶
内厲元元本本學者如斯不舎晝夜垂拱四年以明經¶
髙第遂授大成自延載之後條限賔薦長安之初大開¶
貢舉大功是嵗千五百餘人召先生課覈淑慝時稱無¶
滯學矣天子聞其進通經術乃下制曰成均大成尹貞¶
業隆時習功宣日就既有勵扵分隂俾參榮扵丈席可¶
四門助教詵詵青衿有所仰矣長安二年六月十日晝¶
寢忽夢麟臺兩局爭召修文覺而歎曰十二日稷吾當¶
<pb:KR4c0009_WYG_023-17a>¶
徃矣因命親族序訣至日安枕俟期俄然而卒春秋四¶
十可謂古之知命逹化者也嗚呼天與之徳而不永其¶
年天與之才而不大其位何乎粤七月十七日𦵏於髙¶
陽原先君之舊塋銘曰¶
尹氏之子其殆庶幾為仁由已三月不違謙成道柄學¶
也身基辟雍洋洋可以療饑環林之下可以棲遲我實¶
道貴人言位㣲修文地下前哲同歸子之知命将殁先¶
期朝衣東首精魄髙飛人之云亡胡不悽而髙陽之原¶
<pb:KR4c0009_WYG_023-17b>¶
有陫其側郭門直視松栢一色丘隴纍纍阡陌誰識浮¶
焉休焉為我心惻¶
　　　𤣥州司户上柱國尹君墓誌¶
公諱䖍字某其先東平人也堯之太原始封吕侯周之¶
太師實表齊國河西則霸王繼代關東則丞相聮華近¶
徙河間是稱右族大父贇隋幽州都督府長史考師滄¶
洲青池令並振羽儀馳聲郡邑公孝悌天至禮樂混成¶
千里聞騏驥之才五都重琅玕之價壮士行去樹勲於¶
<pb:KR4c0009_WYG_023-18a>¶
塞垣君子居之何陋於蕃郡以上柱國為𤣥州司戸參¶
軍積善襲於家風餘慶流於身後享年若干而卒夫人¶
河清縣太君傅氏四徳爰備六行聿修始則賔於冀妻¶
終乃訓成孟母春秋若干而終開元十四年某月合𦵏¶
於州城西南里之平原禮也我有令子急司馬扵小山¶
我有淑孫偶乗龍扵大樹榮哀之事于兹畢矣銘曰¶
堂堂吕公休有令徳穆穆傅母順我内則兩譽齊振雙¶
儀不忒景行山東風流河北有生必謝誰能獨存神寕¶
<pb:KR4c0009_WYG_023-18b>¶
故里合𦵏平原劔暗泉室松寒墓門勒銘沈礎萬古何¶
言¶
　　　徐氏子墓誌¶
徐氏子者名巖字某司封員外郎堅之第四子也驥子¶
睨雲鳳毛詵日孝友因性聰敏若神置在膝前已㑹星¶
辰之氣戲扵牀下能記賔主之詞及總角成童精意好¶
學問一知十升堂覩奥下筆成章而倫要發言為論而¶
卓詭識者咸謂増世構之崇藴益源流之洪潤雖甘茂¶
<pb:KR4c0009_WYG_023-19a>¶
之孫十二飛辯班彪之子九嵗能文不尚之也天乎何¶
辜顔傾無命年十有三嵗大足九年九月遭疾而沒嗚¶
呼哀哉琱月始生不見其盈瓊枝方秀不見其茂悲哉¶
銘曰¶
生日何淺死路何深珠碎朓月花殘稚林哀哀父母孰¶
處其心¶
　　　鳳閣尹舎人墓誌銘¶
峩峩尹氏太古之始發源堯師中葉周卿爰暨初考咸¶
<pb:KR4c0009_WYG_023-19b>¶
有頌聲猗與府君代烈増盛孝行之本謙徳之柄耽樂¶
道真含光無競三典郡土五刑以正再司府丞百工興¶
詠茫茫大造物生遂性虛無宰之孰能力爭位不充徳¶
優㳺天命身没道存同符孔聖是有才子克成餘慶¶
　　　子曲阿令誌銘¶
存為神鑑殁為國殤惟吕惟子同歸義方¶
　　　司屬主簿博陵崔訥妻劉氏墓誌¶
夫人劉氏其先彭城人也隋毗陵郡通守子将之曽孫¶
<pb:KR4c0009_WYG_023-20a>¶
唐滁州刺史徳祖之孫汾州刺史延嗣之女也昔武子¶
處秦厥初令氏元主國楚是焉昌族盛徳之門龍驥接¶
彩世禄之胄龜虎聫華夫人璇室載蘭蕙林増秀喈喈¶
黄鳥豔豔清明聞詩聞禮竊比諸生茂行淵心實稱士¶
女及鳳飛啟繇夫婦盡琴瑟之和雞鳴咸纚舅姑移喬¶
梓之敬友愛洽乎姒媦任恤周乎姻戚豈惟禮備澄幕¶
工深機杼固已能循法度宜其室家矣年若干以大足¶
元年七月某日寢疾而卒粤二十九日某辰假𦵏扵某¶
<pb:KR4c0009_WYG_023-20b>¶
里夫國喪賢嬪家亡淑媛母氏垂白殯奪所懐稚子始¶
孩翦焉無倚嗚呼天道輔仁人道與順眷兹七徳不遐¶
三夀何哉報應之理豈神食其言修短之期将事歸扵¶
命外姻畢萃累歎不足夫人即吾姨也今薄譔素履永¶
刋幽石圖史之外有美存焉其銘曰¶
崔實齊胄劉亦漢宗崇其顯媾望偶族雙閨闈是穆饋¶
奠斯恭貞歌浮漢孝室洞江珪璋其節桃李其容宜享¶
偕老胡寕鞠凶朝槿飛陌春蘿墜松夫傷子慕去此何¶
<pb:KR4c0009_WYG_023-21a>¶
從百嵗之後魂兮合封¶
　¶
　¶
　¶
　¶
　¶
　¶
　¶
<pb:KR4c0009_WYG_023-21b>¶
　¶
　¶
　¶
　¶
　¶
　¶
　¶
　張燕公集巻二十三¶
